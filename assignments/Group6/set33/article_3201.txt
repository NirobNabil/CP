 বৃহস্পতিবার সন্ধ্যায় উপজেলার ফকিরের তকেয়া বাজারে এ ঘটনা ঘটে বলে সদর থানার ওসি এএইচএম মাহফুজুর রহমান জানান। নিহতরা হলেন সদর উপজেলার গোকুন্ডা ইউনিয়নের বিনয় চন্দ্রের ছেলে তপন চন্দ্র (১৫) ও বাচ্চু মিয়ার ছেলে মকছার হোসেন (৪৬)। আহত আব্দুস কুদ্দুস, বাদশা মিয়া ছাড়া অন্যদের পরিচয় তাৎক্ষণিকভাবে পাওয়া যায়নি। তারা লালমনিরহাট সদর হাসপাতালে চিকিৎসা নিচ্ছেন। ওসি মাহফুজুর বলেন, সন্ধ্যা সাড়ে ৬ টার দিকে কুড়িগ্রামগামী একটি বাসটি নিয়ন্ত্রণ হারিয়ে দোকানে ঢুকে পড়ে। এ সময় ওই দোকানে আসা তপন ঘটনাস্থলেই নিহত হয়। হাসপাতালে নেওয়ার পথে আহত মকছারের মৃত্যু হয়।
