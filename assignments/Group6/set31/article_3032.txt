 হিন্দুস্তান টাইমসের বরাতে জানা যায়, বাংলা সাহিত্যের জনপ্রিয় ঔপন্যাসিক সুনীল গঙ্গোপাধ্যায়-এর বিখ্যাত গোয়েন্দা চরিত্র কাকাবাবুর ‘পাহাড়চূড়ায় আতংক’- উপন্যাসটিকে কেন্দ্র করে সৃজিত তাঁর পরবর্তী সিনেমা তৈরি করতে যাচ্ছেন। এব্যাপারে তিনি বলেন, “হ্যাঁ, সিনেমাটি আমরা থ্রিডিতে বানাবো। প্রযোজনার জন্য বেশ কিছু কাজ আগে থেকেই করতে হবে এজন্য।” ২০১৩ সালে কাকাবাবু সিরিজের ‘মিশর রহস্য’ গল্প অবলম্বনে সিনেমা নির্মাণ করেন সৃজিত। কাকাবাবুর ভূমিকায় সেবার দেখা গেছে, প্রসেনজিৎ চট্টোপাধ্যায়কে। এছারাও ইন্দ্রনীল চৌধুরী ছিলেন গল্পের খলনায়ক হানি আলকাদির চরিত্রে। সৃজিত এবারের সিনেমাটি নিয়ে বলেন, “আমি সাফল্য ধরে বসে থাকার মানুষ না। আমি চাইলেই কাকাবাবু সিরিজের সিনেমা বানিয়ে যেতে পারি অনায়াসেই। কিন্তু একজন নির্মাতা হিসাবে এটি আমার মূল লক্ষ্য নয়। আমি প্রতিনিয়ত নতুন নতুন করতে চাই। একই সিরিজের মুভিও যদি বানাই,তবুও নতুন কিছু দেখাতে চাই দর্শকদের। এজন্যই থ্রিডির ধারনা আমার মাথায় এসেছে। এটার জন্য আমাদের সবাইকে অনেক পরিশ্রম করতে হবে। নির্মাতা হিসাবে নিজেকে আমি আরও সামনের দিকে এগিয়ে নিতে চাই, পরীক্ষা নিরিক্ষা করতে চাই।” রাজা রায়চৌধুরী নামের তুখোড় বুদ্ধিমত্তা এবং অদম্য সাহসের শখের গোয়েন্দা ‘কাকাবাবু’কে সুনীল গঙ্গোপাধ্যায় সৃষ্টি করেছিলেন ১৯৭৯ সালের উপন্যাস ‘ভয়ঙ্কর সুন্দর’-এর মাধ্যমে। পরের তিন দশকে বাঙালি পাঠকদের মধ্যে তুমুল জনপ্রিয় হয়ে ওঠে শারীরিকভাবে পঙ্গু কিন্তু অসমসাহসি ও মানসিক শক্তির এই চরিত্রটি। ভাইপো সন্তুর বয়ানে কাকাবাবুর কাহিনী নিয়ে সুনীল পরবর্তীতে লিখেছেন ৩৭ টি উপন্যাস এবং ৪ টি ছোটগল্প। কাকাবাবুকে নিয়ে প্রথম চলচ্চিত্র নির্মান করেন তপন সিনহা। ‘সবুজ দ্বীপের রাজা’ নামের ১৯৭৯ সালের ওই সিনেমায় কাকাবাবুর চরিত্রে অভিনয় করেছিলেন শমিত ভঞ্জ। পরবর্তীতে ‘কাকাবাবু হেরে গেলেন?’ (১৯৯৬), ‘এক টুকরো চাঁদ’ (২০০১) নামের দুটি সিনেমা এবং ‘খালি জাহাজের রহস্য’ নামের ১৩ পর্বের টিভি সিরিজে অভিনয় করে পর্দার কাকাবা থ্রিডিতে কাকাবাবু হিসেবে খ্যাতি কুড়িয়েছিলেন সব্যসাচি চক্রবর্তী। ২০১৭ সালের মে মাস থেকে ‘পাহাড় চূড়ায় আতঙ্ক’র শুটিং শুরু হওয়ার কথা রয়েছে। সৃজিত বর্তমানে ‘রাজকাহিনী’ সিনেমার হিন্দি রিমেক তৈরিতে ব্যস্ত আছেন। এখানে মূল চরিত্রে অভিনয় করেছেন বিদ্যা বালন।

 কাকাবাবুর 'পাহাড়চূড়ায় আতংক' উপন্যাসটিকে কেন্দ্র করে সিনেমা করতে যাচ্ছে সুজিত। 
