 নিহত বাবুল হোসেন (৩০) ঘিওর উপজেলার বিলনালাই গ্রামের হারুন মিয়ার ছেলে। বৃহস্পতিবার বিকাল সাড়ে ৫টার দিকে মহাসড়কের ভাটবাউর এলাকায় এই দুর্ঘটনা ঘটে বলে জানান মানিকগঞ্জ সদর থানার উপ-পরিদর্শক (এসআই) আনোয়ার হোসেন। আহত দিদারুল ইসলামকে মানিকগঞ্জ সদর হাসপাতালে ভর্তি করা হয়েছে। এসআই আনোয়ার বলেন, বাস মোটরসাইকেলে ধাক্কা দিলে বাবুল ও দিদারুল ছিটকে রাস্তায় পড়ে। এতে ঘটনাস্থলেই বাবুলের মৃত্যু হয়। দুর্ঘটনার পর বাসটি পালিয়ে গেছে।
