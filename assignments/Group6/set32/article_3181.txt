 রয়টার্সের দেওয়া তথ্য অনুযায়ী, সাম্প্রতিক কিছু ঘটনায় কিছুটা চাপের মুখে রয়েছে টেসলা। সম্প্রতি অটোপাইলট সুবিধা নিয়ে টেসলার তৈরি একটি গাড়ি দূর্ঘটনার কবলে পড়ে প্রাণহানি ঘটলে সমালোচিত হয় প্রতিষ্ঠানটি। এই ঘোষণার মাধ্যমে ২০১৩ সালে শুরু হওয়া টেসলার 'বাইব্যাক' প্রকল্পের সমাপ্তি ঘটল। 'বাইব্যাক' প্রকল্প অনুযায়ী নির্দিষ্ট ঋণ অংশীদারের মাধ্যমে কেনা গাড়ি পূর্ব নির্ধারিত মূল্যে ৩ বছর পর কিনে নেওয়ার কথা ছিল প্রতিষ্ঠানের। এ ধরনের প্রকল্পের লক্ষ্য ছিলো আনুষঙ্গিক বাজার ধরে রাখা এবং ক্রেতাদেরকে তাদের পণ্যের মূল্যমান সম্পর্কে নিশ্চিত করা। টেসলার পক্ষ থেকে একজন মুখপাত্র বলেন, "প্রতিষ্ঠানটির বর্তমান পদক্ষেপের কারণ হল সুদের পরিমাণ যথাসম্ভব কমিয়ে আনা এবং ক্রেতাদের জন্য সহজ ঋণ গ্রহণ ও ইজারার ব্যবস্থা করা।" 'বাইব্যাক' গ্যারান্টি অনুযায়ী টেসলার পুনঃবিক্রয় মূল্যমান চলতি বছরের মার্চের শেষে দাঁড়িয়েছে ১৫৮ কোটি মার্কিন ডলারে। ২০১৫ এর শেষভাগে প্রতিষ্ঠানটির গাড়ি পুনঃবিক্রয়ের দায়ভার বেড়েছে প্রায় ২০ শতাংশ। ওই দিন প্রতিষ্ঠানের 'মডেল এক্স'ক্রসওভারের নতুন সংস্করণ ৬০ডি এর ঘোষণা দেওয়া হয়। ৬০ডি এর মূল্য ধরা হয়েছে ৭৪ হাজার মার্কিন ডলার যা পূর্ববর্তী মডেল এক্স ৭৫ডি থেকে ৯ হাজার ডলার কম। ৬০ কিলোওয়াট পার আওয়ার ব্যাটারিযুক্ত ৬০ডি'র গতি এবং ভ্রমণের দূরুতব ৭৫ডি থেকে কম। গত মাসে টেসলা মডেল এস গাড়ির প্রাথমিক মূল্য ৬৬ হাজার মার্কিন ডলারে কমিয়ে আনা হয়। এ ছাড়াও মাসের শুরুতে প্রতিষ্ঠানটি জানায় তারা সময়ের সঙ্গে নির্ধারিত বিক্রির লক্ষ্যমাত্রা অর্জনে ব্যর্থ হয়েছে। বর্তমানে টেসলার শেয়ারমূল্য ১.২ শতাংশ কমে এখন ২২১.৯৩ ডলারে বিক্রি হচ্ছে।
