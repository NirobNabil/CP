 শীর্ষস্থানের মতো পরের চারটি স্থানেও কোনো পরিবর্তন হয়নি; যথাক্রমে আছে বেলজিয়াম, কলম্বিয়া, জার্মানি ও চিলি। প্রথম বারের মতো ইউরো চ্যাম্পিয়ন হওয়া পর্তুগাল দুই ধাপ এগিয়ে ষষ্ঠ স্থানে আছে। র‌্যাংকিংয়ে বড় উন্নতি হয়েছে ইউরোর ফাইনালে পর্তুগালের কাছে হেরে যাওয়া ফ্রান্সের; ১০ ধাপ এগিয়ে সপ্তম স্থানে উঠে এসেছে তারা। গত দুইবারের ইউরোপ চ্যাম্পিয়ন ও ২০১০ সালের বিশ্বকাপ জয়ী স্পেন এবারের ইউরোর শেষ ষোলো থেকেই ছিটকে পড়ে। ফলে র‌্যাংকিংয়েও অবনমন হয়েছে তাদের, দুই ধাপ পিছিয়ে অষ্টম স্থানে নেমে গেছে তারা। পাঁচবারের বিশ্বচ্যাম্পিয়ন ব্রাজিল লাতিন আমেরিকার সেরা এই প্রতিযোগিতার গ্রুপ পর্ব থেকেই বিদায় নেয়। দুই ধাপ পিছিয়ে নবম স্থানে নেমে গেছে তারা। দুই ধাপ এগিয়ে দশম স্থানে উঠে এসেছে এবারের ইউরোর কোয়ার্টার-ফাইনালে খেলা ইতালি।
