 প্রায় সব মোবাইল গেইমের মতো পোকিমন গো বিনামূল্যে খেলা গেলেও, এতে রাখা হয়েছে ইন-অ্যাপ পারচেইজ ব্যবস্থা, যা ইতোমধ্যেই অর্থের পাহাড় গড়া শুরু করেছে বলে জানাচ্ছে ব্যবসা-বাণিজ্যবিষয়ক মার্কিন প্রকাশনা বিজনেস ইনসাইডার। অপটিমাইজেশন ফার্ম সেন্সর টাওয়ারের হিসাব অনুযায়ী, আইওএসে ২০ লাখ ডাউনলোডে প্রতিদিন ১০ লাখ ৬০ হাজার মার্কিন ডলার আয় হয়েছে। সুপারডেটার বিশ্লেষণ অনুযায়ী, অ্যান্ড্রয়েডসহ আইওএসে প্রতিদিন ২০ লাখ ৩০ হাজার মার্কিন ডলারে সোমবার পর্যন্ত মোট আয় ১,৪০,০০,০০০ লাখ মার্কিন ডলার। অ্যাপ বিশ্লেষক ফার্ম অ্যাপ এনি'র সূত্রমতে, অ্যাপটি প্রতিদিন ভালোভাবেই ১০ লাখ ডলার আয় করে। এই মুনাফা অ্যাপটির ডেভেলাপার প্রতিষ্ঠান নিয়ানটিকসহ কয়েকটি আগ্রহী দলে মাঝে ভাগ হয়ে যায়। আর অ্যাপল বা গুগল তারা তাদের অ্যাপ স্টোরের মালিক হওয়ায় ভোক্তাদের অ্যাপ কেনায় ৩০ শতাংশ লভ্যাংশ পায়। বাজার গবেষণা প্রতিষ্ঠান ম্যাককোয়াইরি রিসার্চ-এর ডেভিড গিবসন-এর মতে, নিয়ানটিক, পোকিমন কোম্পনি আর নিনটেনডো সম্মিলিতভাবে তৈরি করা হয়েছে। তিনি বলেন, "এই গেইমে তাদের অংশিদারিত্ব কার কতটা সেটা স্পষ্ট না হলেও, আমরা ধারণা করছি অ্যাপ স্টোরের (অ্যাপল) প্রতিটি ১০০ ইউনিটের লাভের মধ্যে ৩০ শতাংশ যাবে অ্যাপলে, ৩০ শতাংশ নিয়ানটিকে, ৩০ শতাংশ পোকিমনে আর ১০ শতাংশ যাবে নিনটেনডো-তে। আইফোনে পোকিমন গো খেলোয়াড়দের সংখ্যার উপর নির্ভর করে বলা যায় তাদের নিনটেনডো থেকে বেশি লাভ করার সম্ভাবনা আছে। যদিও পোকিমন প্রতিষ্ঠানে নিনটেনডো'র একটি অংশ আছে। প্রথমদিকের হিসাব অনুযায়ী পোকিমন গো খেলোয়াড়দের বড় অংশ অ্যান্ড্রয়েডে খেলছে, কিন্তু এটা ফ্রি গেইম, আর এটা জানা আছে যে, আইফোন ব্যবহারকারীরা অন্যদের চেয়ে অ্যাপে অর্থ ব্যয় করতে চায় বেশি। সেই সঙ্গে অ্যাপলের প্লাটফর্মে একটি মজার, আসক্তি সৃষ্টিকারী গেইম আইফোন বিক্রির সংখ্যা বৃদ্ধিতে 'সহায়তা' করবে। যদিও গুগল শুধু তার প্লে স্টোর অ্যাপ প্লাটফর্ম থেকেই মুনাফা পাবে না, গেইমটির প্রকাশক নিয়ানটিকে তার অংশ থেকেও পাবে। নিয়ানটিক স্বাধীন প্রতিষ্ঠান হিসেবে প্রতিষ্ঠা লাভের আগে গুগলের অংশ ছিল, আর গুগল সম্প্রতি এই গেইমিং প্রতিষ্ঠানে বিনিয়োগ করেছে। গুগলও কিছু লাভ করতে পারবে। আলাদা হওয়ার পর তারা আনুষাঙ্গিক লাভের পর নিয়ানটিকে ৩০ লাখ ডলার অর্থ খাটিয়েছে। এটা স্পষ্ট না যে এই বিনিয়োগের মধ্যে পোকিমন গো-এর খাত অন্তভূক্ত কি না, তবে এমনটা হলে এটি গুগলের জন্য লাভজনকই হবে। এমনকি পোকিমন গো’র রাজস্ব থেকে মাত্র ১০ শতাংশ নিলেও নিনটেনডোও এগিয়ে আসতে পারে। নিনটেনডো সম্পূর্ণভাবে মোবাইল গেইমিংয়ের সঙ্গে জড়িয়ে পড়বে কিনা তা প্রায় সবটুকু বাজার উপলব্ধির উপর নির্ভর করে, মার্কিন যুক্তরাষ্ট্রে এই গেইমটি ছাড়ার পর প্রতিষ্ঠানটির শেয়ার ৩৫ শতাংশে বৃদ্ধি পেয়েছে।
