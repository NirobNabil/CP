 রেসিপি দিয়েছেন লুবনা নোমান। উপকরণ: লাচ্ছা সেমাই ১ কাপ। ঘি অথবা তেল ৩ চা-চামচ। কনডেন্সড মিল্ক ৪ টেবিল-চামচ বা স্বাদ মতো। এলাচগুঁড়া ১ চিমটি। কাজু ও পেস্তা বাদাম কুচি করা পরিমাণ মতো। পদ্ধতি: চুলায় একটি প্যান বসিয়ে তাতে ঘি দিন। ঘি গরম হলে তাতে সেমাই ঢেলে কম আঁচে নাড়তে থাকুন। সেমাই ভাজা হয়ে হালকা সোনালি রং হলে কনডেন্সড মিল্ক দিয়ে নাড়ুন। মিশ্রণটি যখন প্যান থেকে ছেড়ে আসবে তখন এলাচগুঁড়া দিয়ে নেড়ে পাত্রটি চুলা থেকে নামিয়ে গরম থাকা অবস্থায় পছন্দ মতো আকার দিয়ে সন্দেশ বানিয়ে নিন। বাদামকুচি আঙ্গুল দিয়ে চেপে উপরে দিয়ে ছড়িয়ে পরিবেশন করুন। সমন্বয়ে: ইশরাত মৌরি।
