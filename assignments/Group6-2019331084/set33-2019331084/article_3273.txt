 লা লিগার ২০১৬-১৭ মৌসুমের সূচি শুক্রবার চূড়ান্ত করে লিগ কর্তৃপক্ষ। স্পেনের শীর্ষ লিগের সবচেয়ে আকর্ষণীয় লড়াই ‘এল ক্লাসিকোর’ ফিরতি লেগ হবে এপ্রিলে। গত মৌসুমে বার্সেলোনার পেছনে থেকে রানার্সআপ হওয়া রিয়াল আগামী ৩ অথবা ৪ ডিসেম্বর কাম্প নউয়ে খেলবে। এরপরই তারা ক্লাব বিশ্বকাপ খেলতে জাপানে যাবে। রিয়ালের মাঠ সান্তিয়াগো বের্নাবেউয়ে ক্লাসিকোর ফিরতি লেগ হবে আগামী ২২ অথবা ২৩ এপ্রিল। বর্তমান চ্যাম্পিয়ন বার্সেলোনা শিরোপা ধরে রাখার লড়াইয়ে আগামী ২০ অথবা ২১ অগাস্ট ঘরের মাঠে রিয়াল বেতিসের বিপক্ষে প্রথম ম্যাচ খেলবে। আর এই প্রথম পূর্ণ মৌসুমের কোচ হিসেবে দায়িত্ব পাওয়া জিনেদিন জিদানের অধীনে রিয়াল তাদের লিগের প্রথম ম্যাচ খেলবে রিয়াল সোসিয়েদাদের মাঠে। দিয়েগো সিমেওনের অধীনে শিরোপার অন্যতম দাবিদার হয়ে ওঠা আতলেতিকো মাদ্রিদ নিজেদের প্রথম ম্যাচ খেলবে ১০ বছর পর লা লিগায় ফেরা আলাভেসের বিপক্ষে। নগর প্রতিবেশী দুই দল রিয়াল ও আতলেতিকোর মধ্যে ‘মাদ্রিদ ডার্বির’ প্রথম লেগ হবে ২০ নভেম্বর, ভিসেন্তে কালদেরনে। আর ৯ এপ্রিল বের্নাবেউয়ে হবে এর ফিরতি পর্ব।

লা লিগার চলতি মৌসুমের চূড়ান্ত সূচি ঘোষণা করলো কর্তৃপক্ষ। এতে এল ক্লাসিকর ফিরতি লেগ হবে এপ্রিলে। আর মাদ্রিদ ডার্বির প্রথম লেগ হবে ২০ নভেম্বর আর ফিরতি পর্ব হবে ৯ এপ্রিল। 