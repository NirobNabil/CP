 মোবাইল ফোন সেবার মান উন্নয়নে বিভিন্ন পরিষেবা ও যন্ত্রপাতি কিনতে বৃহস্পতিবার বিটিআরসি কার্যালয়ে এ চুক্তি স্বাক্ষর হয়। বিটিআরসি’র পক্ষে ইঞ্জিনিয়ারিং অ্যান্ড অপারেশনস বিভাগের মহাপরিচালক ব্রিগেডিয়ার জেনারেল ইকবাল আহমেদ এবং এনাইট ফিনল্যান্ডে লিমিটেডের পক্ষে (বিক্রয় ও ব্যবসায় উন্নয়ন, সার্ক) সিদ্ধার্থ দাস চুক্তিতে স্বাক্ষর করেন। অনুষ্ঠানে জানানো হয়, এ চুক্তি অনুসারে এনাইট ফিনল্যান্ড লিমিটেড মোবাইল ফোনের বিভিন্ন প্রযুক্তি সেবা ও কার্যক্রমের মান পরিমাপ ও মনিটরিং এর জন্য যন্ত্রপাতি সরবরাহ করবে। এই যন্ত্রপাতি ব্যবহার করে বিটিআরসি কলড্রপ, রিসিভ লেভেল, কল সেটআপ টাইম, কল সাকসেস রেটসহ মোবাইল ফোন সেবার গুণগত মান বাড়াতে কাজ করবে। এর ফলে কলড্রপ, কল প্রতিষ্ঠায় সময়কাল, কলের স্থায়ীত্ব, কথা বলার মান, কারিগরি ক্রটি, ডাটা আদান-প্রদানের মান ইত্যাদি সম্পর্কে সত্যিকারের চিত্র এবং সে অনুযায়ী ব্যবস্থা নেওয়া যাবে। এর ফলে মোবাইল ফোনে কথা বলাসহ বিভিন্ন সেবার মান নিশ্চিত করা সম্ভব হবে বলে মনে করছে বিটিআরসি। এ সময় ডাক ও টেলিযোগাযোগ প্রতিমন্ত্রী তারানা হালিম, বিটিআরসি চেয়ারম্যান শাহজাহান মাহমুদ, ভাইস চেয়ারম্যান আহসান হাবিব খানসহ কমিশনের অন্য কর্মকর্তারা উপস্থিত ছিলেন। দেশে মোবাইল ফোন ও ইন্টারনেট গ্রাহক সংখ্যা বাড়লেও গ্রাহকরা প্রায়ই উচ্চমূল্যের পাশাপাশি ইন্টারনেট ধীরগতি, নেটওয়ার্ক সমস্যা, সংযোগ বিচ্ছিন্ন হয়ে পড়া ও ব্যবহারের চেয়ে বেশি টাকা কেটে নেওয়া ইত্যাদি বিষয়ে অভিযোগ করে আসছেন। বর্তমানে ১১ কোটি ৬০ লাখের বেশি সিম বায়োমেট্রিক পদ্ধতিতে নিবন্ধিত হয়েছে এবং সক্রিয় রয়েছে বলে বিটিআরসি তথ্য।

বৃহস্পতিবার মোবাইল ফোন সেবার মান উন্নয়নে বিভিন্ন পরিষেবা ও যন্ত্রপাতি কিনতে এনাইট ফিনল্যান্ড লিমিটেডের সাথে বিটিআরসি এর করা চুক্তি অনুসারে মোবাইল ফোনের বিভিন্ন প্রযুক্তি সেবার গুনগত মান বাড়াতে যন্ত্রপাতি সরবরাহ করবে এনাইট ফিনল্যান্ড। 