 ডিফেন্স ইন্টেলিজেন্স এজেন্সির প্রাক্তন শীর্ষ কর্মকর্তা অবসরপ্রাপ্ত লেফটেন্যান্ট জেনারেল মাইকেল ফ্লিন জার্মান পত্রিকা বিল্ড-এর সঙ্গে এক সাক্ষাৎকারে এ দাবি করেন বলে জানিয়েছে ব্রিটিশ দৈনিক ডেইলি মেইল। তাকে আগামী মার্কিন প্রেসিডেন্ট নির্বাচনে পদপ্রার্থী ডোনাল্ড ট্রাম্প-এর সম্ভাব্য রানিং মেইট হিসেবে ধারণা করা হচ্ছে। মাইকেল ফ্লিন বলেন, "আমরা এক নির্মম শত্রুর অন্তঃস্থলে তাকিয়েছি - নারী ও শিশু, ছেলে ও মেয়ে, ধর্ষিত ও নির্যাতিত, ল্যাপটপে পর্নোগ্রাফির পাশেই শিরশ্ছেদ জমা রাখা। এক পর্যায়ে আমরা এ সিদ্ধান্তে এসেছি যে ল্যাপটপের ৮০ শতাংশই পর্নোগ্রাফি।" আইএস জঙ্গিদের দ্রুত আটক করতে তথ্য সংগ্রহ এবং তাদের অভ্যন্তরীণ যোগাযোগ বন্ধ করে দেওয়ার প্রয়োজনীয়তায় জোর দিয়ে তিনি বলেন, "এসব কুরুচিপূর্ণ, নৃশংস শত্রুরা যে শুধু অকল্পনীয় রকমের বীভৎস তাই নয়, তারা একই সঙ্গে প্রতারক ও বিক্ষিপ্ত। তাদের পরাজিত করতে হলে আমাদের আরও দ্রুত কাজ করতে হবে।" এর আগে ২০১৫ সালের জানুয়ারিতে লন্ডনের প্রাক্তন মেয়র বরিস জনসন যুক্তরাজ্য থেকে যোগ দেওয়া আইএস সন্ত্রাসীদের ব্যক্তিগত সম্পর্ক বজায় রাখতে পারার ব্যর্থতাকে তাদের মানসিক বিকৃতি ও সন্ত্রাসবাদী কর্মকাণ্ডের জন্য দায়ী করেন। সম্প্রতি জনসন যুক্তরাজ্যের পররাষ্ট্রমন্ত্রী হিসেবে নিযুক্ত হয়েছেন। জঙ্গি আস্তানায় পর্ন খুঁজে পাওয়ার ঘটনা এই প্রথম নয়। প্রাক্তন আল কায়েদা নেতা ওসামা বিন লাদেন আটক অভিযানে তার গোপন আস্তানায় পর্ন ফিল্মের বিশাল সংগ্রহশালা পাওয়া যায় বলে জানান সংশ্লিষ্ট কর্মকর্তারা। এ ছাড়াও নাইন-ইলেভেন সন্ত্রাসী হামলার আগে বস্টন, লাস ভেগাস ও ফ্লোরিডায় স্ট্রিপ ক্লাব এবং পতিতাসহ মোটেল রুমে জঙ্গিদের আনাগোনার কথা প্রতিবেদনে উল্লেখ করা হয়।

আইএস এর সদস্যরা কুরুচিপূর্ণ, নৃশংস ও ভন্ড। ইসলামের নামে তাদের নৃশংসতা চালালেও তাদের সংগ্রহে প্রচুর পর্ণ পাওয়া গিয়েছে এবং ট্রিপ ক্লাব ও পতিতাসহ মোটেল রুমে তাদের আনাগোনার হবর পাওয়া যায়। 