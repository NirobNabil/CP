 রোববার দুপুরে চর কিশোরগঞ্জ এলাকায় মেঘনা নদী থেকে তাদের লাশ উদ্ধার করা হয় বলে জানান সোনারগাঁও থানার ওসি মঞ্জুর কাদের। এরা হলেন ঝালকাঠির কাঠালিয়া উপজেলার আওরাবুনিয়া এলাকার মোখলেছের ছেলে কামাল হোসেন (১৮), মেরুল বাড্ডা এলাকার সুধাংশু দাসের ছেলে দেবদাস (৩০), রহমান মিয়ার ছেলে ইসমাইল মিয়া (২৪), একই এলাকার সিরাজ মিয়ার ছেলে ফারুক মিয়া (৩৫) ও রামপুরা টিভি রোড এলাকার সফর আলীর ছেলে বাবুল হোসেন (৪৫)। এ নিয়ে ট্রলার ডুবির ঘটনায় ১৬ জনের লাশ উদ্ধার করা হলো। তাছাড়া পুলিশের তালিকা অনুযায়ী এখনও নিখোঁজ আরও একজনের খোঁজে নদীতে তল্লাশি চালানো হচ্ছে বলে জানান তিনি। ওসি মঞ্জুর বলেন, নদীতে লাশ ভেসে উঠলে পুলিশ ও ফায়ার সার্র্ভিসকর্মীরা তাদের লাশ উদ্ধার করে স্বজনদের কাছে হস্তান্তর করেছে। গত ৩০ মার্চ রাজধানীর রামপুরা থেকে ৮০/৯০ জন যাত্রী নিয়ে চাঁদপুরের বেলতলী এলাকায় সোলেমান শাহ ওরফে লেংটার মেলায় যাওয়ার পথে সোনারগাঁওয়ের চর কিশোরগঞ্জ এলাকায় ট্রলারটি ডুবে যায়।

গত ৩০মার্ছ রামপুরা থেকে চাদপুরের লেংটা মেলায় যাওয়ার পথে সোনারগাঁওয়ের চর কিশোরগঞ্জ এলাকায় ৮০/৯০জন নিয়ে ট্রলার ডুবে যায়। এই পর্যন্ত ৬জনের লাশ উদ্ধার করা হয়েছে। আরেকজনের লাশের জন্য পুলিশ এখনো নদীতে তল্লাশি চালাচ্ছে।