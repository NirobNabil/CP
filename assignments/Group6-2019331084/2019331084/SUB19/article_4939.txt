 শনিবার রাতে লিঁওর ফাইনালে পিএসজির জয়ে এদিনসন কাভানি দুটি, ইউলিয়ান ড্রাক্সলার ও আনহেল দি মারিয়া একটি করে গোল দেন। চতুর্থ মিনিটে ড্রাক্সলারের গোলে এগিয়ে যায় পিএসজি; জার্মানির এই মিডফিল্ডার অফসাইডে থাকলেও রেফারি তা ধরতে পারেননি। ২৭তম মিনিটে ২০ গজ দূর থেকে তমাস লেমারের শট ঠিকানা খুঁজে পেলে সমতায় ফেরে লিগ ওয়ানে পিএসজির চেয়ে ৩ পয়েন্ট বেশি নিয়ে শীর্ষে থাকা মোনাকো। ৪৪তম মিনিটে ড্রাক্সলারের বাড়ানো বল ধরে গোলরক্ষককে পরাস্ত করে পিএসজিকে এগিয়ে নেন আর্জেন্টাইন ফরোয়ার্ড দি মারিয়া। ১৮ গোল দিয়ে টানা ছয় ম্যাচ জিতে এই ম্যাচে আসা মোনাকো এরপর আর ঘুরে দাঁড়াতে পারেনি। দ্বিতীয়ার্ধে জোড়া গোল করে দলের জয় নিশ্চিত করেন কাভানি। ৫৪তম মিনিটে মার্কো ভেরাত্তির বাড়ানো বল নিখুঁত ভলিতে জালে জড়ানোর পর ৯০তম মিনিটে দি মারিয়ার ক্রস থেকে নিজের দ্বিতীয় গোলটি করেন উরুগুয়ের ফরোয়ার্ড। চলতি মৌসুমে ৪০টি প্রতিযোগিতামূলক ম্যাচে ৪০ গোল হলো কাভানির। এ নিয়ে সপ্তমবারের মতো লিগ কাপের শিরোপা জিতল পিএসজি। ২০০৩ সালের প্রথম এই শিরোপার স্বাদ পাওয়া মোনাকোর দ্বিতীয় শিরোপার অপেক্ষা বাড়ল আরও।

  শনিবার রাতে পিএসজির সপ্তম লিগ কাপের শিরোপা জয়ে ৪র্থ ও ৪৪তম মিনিটে ড্রাক্সলার ও দি মারিয়া একটি করে এবং ৫৪তম ও ৯০তম মিনিটে জোড়া গোল করেন কাভানি। ২৭তম মিনিটে মোনাকোর তমাস লেমার গোল করলেও তা লিগে শীর্ষে থাকা মোনাকোর জয়ের জন্য যথেষ্ট ছিল না বলে মোনাকোর সপ্তম লিগ কাপ শিরোপা জয়ের অপেক্ষা আরও বাড়ল।