 স্থানীয় সময় বুধবার সন্ধ্যায় মাদ্রিদে হোটেল ইন্টারকন্টিনেন্টালের হলরুমে আয়োজিত এ সংবর্ধনা অনুষ্ঠানের আয়োজন করা হয়। অনুষ্ঠানে আগত অতিথিদের অভ্যর্থনা জানান স্পেনে নিযুক্ত বাংলাদেশের রাষ্ট্রদূত হাসান মাহমুদ খন্দকার ও তার স্ত্রী রুমাইসা সামাদ। বাংলাদেশ দূতাবাসের হেড অব চেন্সেরি এম হারুণ আল রাশিদের পরিচালনায় অনুষ্ঠিত এ সংবর্ধনা অনুষ্ঠানের শুরুতেই বাংলাদেশ ও স্পেনের জাতীয় সঙ্গীত পরিবেশন করা হয়। পরে স্বাধীনতা যুদ্ধে শহীদদের প্রতি সম্মান জানিয়ে এক মিনিট নীরবতা পালন করা হয়। রাষ্ট্রদূত হাসান মাহমুদ খন্দকার তার বক্তব্যে জাতির পিতা বঙ্গবন্ধু শেখ মুজিবুর রহমানকে স্মরণ করে বলেন, “জাতির পিতা শেখ মুজিবুর রহমানের কন্যা প্রধানমন্ত্রী শেখ হাসিনার নেতৃত্বে বাংলাদেশ সুখ ও সমৃদ্ধির দিকে এগিয়ে যাচ্ছে।” উত্তর আমেরিকা, এশিয়া প্যাসিফিকের জন্য নিয়োজিত স্পেনের পররাষ্ট্র মন্ত্রণালয়ের মহা-পরিচালক ফিদেল সান্দাগোর্তা বিশেষ অতিথির বক্তব্যে বলেন, “স্পেনের সাথে বাংলাদেশের সুসম্পর্ক সুদৃঢ় আছে। সন্ত্রাস মোকাবেলায় স্পেন ও বাংলাদেশের নীতি এক ও অভিন্ন।” পরে স্পেনের পররাষ্ট্র মন্ত্রণালয়ের মহা পরিচালক ফিদেল সান্দাগোর্তাকে সাথে নিয়ে বাংলাশের রাষ্ট্রদূত হাসান মাহমুদ খন্দকার স্বাধীনতা দিবসের কেক কাটেন। অনুষ্ঠানে উপস্থিত ছিলেন বাংলাদেশে সদ্য নিয়োগপ্রাপ্ত স্পেনের রাষ্ট্রদূত আলবারো দে সালাস জিমেনেস দে আজকার্তে, বাংলাদেশ দূতাবাসের কমার্শিয়াল কাউন্সিলর মোহাম্মদ নাভিদ শফিউল্লাহ, ফার্স্ট সেক্রেটারি (লেবার উইং) মোহাম্মদ শরিফুল ইসলাম, স্পেন বাংলা প্রেসক্লাবের সদস্যরাসহ আরও অনেকে।

 স্থানীয় সময় বুধবার সন্ধ্যায় মাদ্রিদে হোটেল ইন্টারকন্টিনেন্টালের হলরুমে বাংলাদেশ দূতাবাসের হেড অব চেন্সেরির পরিচালনায় এক সংবর্ধনা অনুষ্ঠানের আয়োজন করা হয়। উক্ত অনুষ্ঠানে উত্তর আমেরিকা, এশিয়া প্যাসিফিকের জন্য নিয়োজিত স্পেনের পররাষ্ট্র মন্ত্রণালয়ের মহা-পরিচালক বিশেষ অতিথি হিসেবে বক্তব্য রাখেন। এছাড়াও উক্ত অনুষ্ঠানে উপস্থিত ছিলেন বাংলাদেশে সদ্য নিয়োগপ্রাপ্ত স্পেনের রাষ্ট্রদূত, বাংলাদেশ দূতাবাসের কমার্শিয়াল কাউন্সিলর, ফার্স্ট সেক্রেটারি (লেবার উইং), স্পেন বাংলা প্রেসক্লাবের সদস্যরাসহ আরও অনেকে যাদের অভ্যর্থনা জানান স্পেনে নিযুক্ত বাংলাদেশের রাষ্ট্রদূত ও তার স্ত্রী।