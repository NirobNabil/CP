 ২০১২ সালে প্রতিষ্ঠার পর থেকে অকুলাসের পরিচিত মুখগুলোর একজন ছিলেন লাকি। নিয়মিতভাবেই তাঁকে ভিআর ডিভাইসের কার্যকারিতা উপস্থাপন করতে দেখা গেছে। কিন্তু এবার হঠাৎই নিজের প্রতিষ্ঠান ছেড়েছেন তিনি, বলা হয়েছে বিবিসির এক প্রতিবেদনে। ২০১৪ সালে প্রতিষ্ঠানটি অধিগ্রহণ করে ফেইসবুক। আগের বছরের শেষ দিকে বাজারে আসে প্রতিষ্ঠানের প্রথম ভার্চুয়াল রিয়ালিটি হেডসেট অকুলাস রিফট। কী কারণে লাকি প্রতিষ্ঠান ছাড়লেন সে বিষয়ে বিস্তারিত কিছু ব্যখ্যা করেনি ফেইসবুক। আর অকুলাস ছাড়ার পর তার পরিকল্পনা কী তাও জানানো হয়নি। সম্প্রতি বাণিজ্যিক তথ্য চুরির মামলায় ৫০ কোটি মার্কিন ডলার জরিমানা করা হয়েছে অকুলাসকে। এই মামলায় উল্লেখ করা হয় গেইম নির্মাতা প্রতিষ্ঠান জেনিম্যাক্স-এর সঙ্গে প্রকাশের অযোগ্য এমন চুক্তি ভঙ্গ করেছেন লাকি। ২০১৪ সালে ফেইসবুক-অকুলাস চুক্তি সম্পন্ন হওয়ার মাঝামাঝি সময়ে জেনিম্যাক্স এই মামলা দায়ের করে। জেনিম্যাক্স-এর দাবি, অকুলাস অন্যায়ভাবে তাদের মেধা সম্পত্তি ব্যবহার করে রিফট হেডসেটসহ অন্যান্য ভিআর সিস্টেম বানিয়েছে, বলা হয়েছে সিএনএন-এর এক প্রতিবেদনে। মামলায় নিজেদের প্রযুক্তি চুরির অভিযোগ এনে ক্ষতিপূরণ হিসেবে ফেইসবুকের কাছে ২০০ কোটি মার্কিন ডলার দাবী করে জেনিম্যাক্স। ২০১৪ সালে অকুলাস কেনার সময় প্রতিষ্ঠানটিকে প্রাথমিকভাবে ২০০ কোটি মার্কিন ডলারই দিয়েছিল ফেইসবুক। চলতি বছরের ৯ জানুয়ারি মামলার কার্যক্রম শুরু হয়। ১ ফেব্রুয়ারি আদালতের রায়ে বলা হয় অকুলাস প্রতিষ্ঠাতা পামার লাকি চুক্তি ভঙ্গ করেছেন। তবে, যেমনটা অভিযোগ আনা হয়েছে তেমন মেধা সম্পত্তির বাণিজ্যিক গোপন তথ্য চুরি করেনি অকুলাস। লাকি’র প্রতিষ্ঠান ছাড়ার ব্যাপারে এক বিবৃতিতে ফেইসবুকের পক্ষ থেকে বলা হয়, “পামারকে আন্তরিকভাবে অনুভব করা হবে।” তবে, এ বিষয়ে কোনো মন্তব্য করেননি লাকি নিজে। অকুলাসের প্রতিষ্ঠাতা এবং মূল শেরাধারী ছিলেন তিনি। এ কারণে প্রতিষ্ঠানটি কেনার সময় তাকে উল্লেখযোগ্য পরিমাণ অর্থ পরিশোধ করেছে ফেইসবুক।

 অকুলাস রিফটের প্রতিষ্ঠাতা পামার লাকি হঠাৎই নিজের প্রতিষ্ঠান ছেড়ে দেন। ২০১৪ সালে জেনিম্যাক্স লাকি ফেসবুকের বিরুদ্ধে বাণিজ্যিক তথ্য চুরি ও অপ্রকাশযোগ্য চুক্তি ভঙ্গ করার অভিযোগে ২০০ কোটি মার্কিন ডলার দাবী করে মামলা করলে আদালত ফেইসবুককে ৫০ কোটি মার্কিন ডলার জরিমানা করে।