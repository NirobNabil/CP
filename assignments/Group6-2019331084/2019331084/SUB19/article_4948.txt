 পাইনঅ্যাপল মিন্ট ললি উপকরণ: আনারস কিউব করে কাটা ২ কাপ। পুদিনার বেছে নেওয়া পাতা ১/৪ কাপ। পানি ১/৪ কাপ। মধু ২ টেবিল-চামচ। পদ্ধতি: আনারস, পানি ও মধু ভালোভাবে ব্লেন্ড করে নিন। পুদিনাপাতা যোগ করে আরও ২০ সেকেন্ড ব্লেন্ড করুন। কুলফি ছাঁচে ঢেলে অন্তত চার ঘণ্টার জন্য ডিপ ফ্রিজে জমতে দিন। তিন ঘণ্টা রেফ্রিজারেইটরে রেখে, বের করে কাঁটাচামচ দিয়ে একবার ফেটে দিন। আবার তিন ঘন্টা রেফ্রিজারেইটরে রাখুন। জমে গেলে এই গরমে উপভোগ করুন । স্পাইসি পাইনঅ্যাপল ললি উপকরণ: আনারস কিউব করে কাটা ২ কাপ। আদা ২ সে.মি. অথবা কুচি আধা চা-চামচ। দানা ফেলে দেওয়া তাজা লাল মরিচ ১/৪ চা-চামচ। এক চা-চামচ মধু। ডাবের পানি বা পানি আধা কাপ। পদ্ধতি: ডাবের পানি ও মধু বাদে বাকি সব উপকরণ একটি ঢাকনাসহ বক্সে করে ডিপফ্রিজে একরাত রেখে দিন। পর দিন জমে যাওয়া আনারসের মিশ্রণ ব্লেন্ড করে মধু দিন। ঠিক ততটুকু ডাবের পানি যোগ করুন যতটা হলে মিশ্রণটি ছাঁচে ঢালার মতো তরল হবে। ছাঁচে ঢেলে তিন ঘণ্টা রেফ্রিজারেইটরে রেখে বের করে কাঁটাচামচ দিয়ে একবার ফেটে আবার তিন ঘণ্টা রেফ্রিজারেইটরে রাখুন। জমে গেলে এই গরমে উপভোগ করুন।

পাইনঅ্যাপল ললির রেসিপি।