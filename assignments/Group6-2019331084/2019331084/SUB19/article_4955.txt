 রোববার দুপুরে আওয়ামী লীগের সাধারণ সম্পাদক ওবায়দুল কাদের সংগঠনটির সভানেত্রীর রাজনৈতিক কার্যালয়ে সাংবাদিকদের এ তথ্য জানান। সৈয়দ আশরাফুল ইসলাম (ফাইল ছবি) তিনি বলেন, “আমাদের দলের সাবেক সাধারণ সম্পাদক সৈয়দ আশরাফুল ইসলামের স্ত্রী দীর্ঘদিন ধরে অসুস্থতায় ভুগছেন। শারীরিক অবস্থার অবনতির কারণে তাকে লন্ডন থেকে জার্মানিতে নেওয়া হয়েছে। আমরা সম্পাদকমণ্ডলীর সভায় তার সুস্থতা কামনা করেছি।” সৈয়দ আশরাফুল ইসলাম (ফাইল ছবি) আশরাফুল ইসলামের ব্যক্তিগত সহকারী তোফাজ্জেল ইসলাম বিডিনিউজ টোয়েন্টিফোর ডটকমকে বলেন, “অসুস্থ থাকায় জরুরিভিত্তিতে গত সপ্তাহে যুক্তরাজ্য থেকে স্যারের স্ত্রীকে জার্মানি নেওয়া হয়।” স্ত্রীর অসুস্থতার সংবাদ পেয়ে গত বুধবার সকালে বাংলাদেশ বিমানের একটি ফ্লাইটে আশরাফ লন্ডন যান। সৈয়দ আশরাফের স্ত্রী শিলা ইসলাম বেশ কিছুদিন ধরে অসুস্থতায় ভুগছেন। তার পরিবারের সদস্যরা দীর্ঘদিন যুক্তরাজ্যের রাজধানী লন্ডনে বসবাস করছেন।

 আওয়ামী লীগের সাবেক সাধারণ সম্পাদক সৈয়দ আশরাফুল ইসলামের স্ত্রী শিলা ইসলাম দীর্ঘদিনযাবত সপরিবারে যুক্তরাজ্যের রাজধানী লন্ডনে বসবাস করছেন এবং কিছুদিং আগে তাকে জার্মানিতেও নাওয়া হয়। 