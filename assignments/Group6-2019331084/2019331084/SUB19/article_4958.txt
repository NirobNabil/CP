 সিংহলিজ স্পোর্টস ক্লাবে এশিয়ান ক্রিকেট কাউন্সিলের সভায় রোববার আলোচনা করেন বাংলাদেশ, পাকিস্তান ও শ্রীলঙ্কার বোর্ড প্রধানরা। পরে বাংলাদেশের গণমাধ্যমকর্মীদের সাথে কথা বলেন নাজমুল হাসান। “সিরিজ নিয়ে কোনো অনিশ্চয়তা নেই। পাকিস্তান জুলাইয়ে পূর্ণাঙ্গ সফরে আসবে। ওরা তো সব সময়ই চায় যে আমরা যাই। জাতীয় দল পাঠানোর কোনো সুযোগ নেই। বিকল্প কি করা যায় তা নিয়ে আমরা ভাবছি।” পাকিস্তান ক্রিকেট বোর্ডের (পিসিবি) প্রধান শাহরিয়ার খান জানান, হাই পারফরম্যান্স দল পাঠাতে রাজি হয়েছে বাংলাদেশ। “ওরা জাতীয় দল পাঠাতে এখনও প্রস্তুত নয়। তবে হাই পারফরম্যান্স দল পাঠানোর ব্যাপারে রাজি হয়েছে। এটা অনেক বড় একটি ব্যাপার।" শাহরিয়ার নিশ্চিত করেন, জুলাই-অগাস্টে বাংলাদেশ সফর করবে পাকিস্তান। ২০০৮ সালের পর পাকিস্তান নিজের ঘরোয়া সিরিজে বাংলাদেশের বিপক্ষে খেলেনি। সেটাও আয়োজনের পরিকল্পনা করছেন পিসিবি প্রধান। “বাংলাদেশের বিপক্ষে আমরা ঘরোয়া সিরিজ খেলব। সেটা বাংলাদেশের মাটিতে হতে পারে আবার তৃতীয় কোনো দেশেও হতে পারে। এই শ্রীলঙ্কাতেই খেলতে পারি আমরা।” এর আগে ২০১৫ সালের সেপ্টেম্বরে পাকিস্তান সফরে গিয়েছিল বাংলাদেশ মহিলা ক্রিকেট দল। ২০০৯ সালে লাহোরে শ্রীলঙ্কা দলের বাসে সন্ত্রাসী হামলার পর থেকে জিম্বাবুয়ে ছাড়া আর কোনো জাতীয় দল পাকিস্তান সফর করেনি।

 ২০০৯ সালে পাকিস্তানের লাহোরে শ্রীলঙ্কা দলের বাসে সন্ত্রাসী হামলার পর থেকে জিম্বাবুয়ে ছাড়া আর কোনো জাতীয় দল পাকিস্তান সফরে যায়নি। জুলাইয়ে পাকিস্তান দল পূর্ণাঙ্গ সফরে বাংলাদেশ আসবে তবে বাংলাদেশ এখনই পাকিস্তানে জাতীয় দল পাঠাতে রাজি নয়। ২০০৮ সালের পর আর পাকিস্তান নিজের মাঠে বাংলাদেশের বিপক্ষে খেলেনি বলে সেটা আয়োজনের পরিকল্পনা আছে পিসিবি প্রধানের।