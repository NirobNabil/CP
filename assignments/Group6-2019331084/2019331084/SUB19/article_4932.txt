 রোববার সকাল থেকে নগরীর কোথাও হরতালের সমর্থনে কোনো মিছিল-সমাবেশ বা রাজপথে কোনো ধরণের তৎপরতা চোখে পড়েনি। নগরীর নাসিমন ভবনে বিএনপির কার্যালয়ের ভেতরে ছাত্রদলের কিছু নেতাকর্মীকে দেখা গেলেও বাইরে ব্যাপকসংখ্যক পুলিশ অবস্থান নিয়েছে। হরতালেও বিভিন্ন সরকারি-বেসরকারি প্রতিষ্ঠানেও কাজকর্ম চলছে স্বাভাবিকভাবে; এইচএসসি পরীক্ষার শুরুর দিন হওয়ায় বিভিন্ন স্থানে দেখা গেছে যানজটও। চট্টগ্রাম নগর পুলিশের অতিরিক্ত উপ-কমিশনার (দক্ষিণ) শাহ মো. আব্দুর রউফ বিডিনিউজ টোয়েন্টিফোর ডটকমকে বলেন, “হরতালে তেমন কোনো সাড়া নেই। যানচলাচলও স্বাভাবিক রয়েছে।” রাউজান উপজেলার বাগোয়ান এলাকায় কর্ণফুলী নদীর পাড় থেকে বৃহস্পতিবার দুপুরে জাতীয়তাবাদী ছাত্রদলের সহ-সম্পদক নুরুল আলম নুরুর লাশ উদ্ধার করে পুলিশ। তাকে বুধবার রাত ১২টার দিকে নগরীর চন্দনপুরার বাসা থেকে তাকে পুলিশ পরিচয়ে তুলে নেওয়া হয় বলে স্বজনদের অভিযোগ। নেতা হত্যার প্রতিবাদে বৃহত্তর চট্টগ্রামে আধাবেলা হরতাল আহবান করে ছাত্রদল, যাতে বিএনপিও সমর্থন জানিয়েছে।

 রোববার হরতাল চলাকালীন সময়েও এইচএসসি পরীক্ষার শুরুর দিন হওয়ায় বিভিন্ন স্থানে যানজট দেখা গেছে এবং সকল প্রতিষ্ঠানে কাজকর্মও ছিল স্বাভাবিক। অন্যদিকে কর্ণফুলী নদীর পাড় থেকে গত বৃহস্পতিবার দুপুরে জাতীয়তাবাদী ছাত্রদলের সহ-সম্পদকের লাশ উদ্ধার করে পুলিশ যার প্রতিবাদে বিএনপির সমর্থনে আধাবেলা হরতাল আহবান করে ছাত্রদল। তাকে বুধবার রাত ১২টার দিকে নিজ আবাসস্থল থেকে পুলিশ পরিচয়ে তুলে নেয়ার অভিযোগ স্বজনদের। 