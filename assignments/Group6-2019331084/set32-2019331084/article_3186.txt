 'পোকিমন গো' মুক্তির এক সপ্তাহের মধ্যেই গেইম নির্মাতা জাপানি প্রতিষ্ঠান নিনটেনডো-এর শেয়ার মূল্য বেড়েছে প্রায় ৫০ শতাংশ। বৃহস্পতিবার গেইমটি মুক্তির পর এর শেয়ার মূল্য বেড়েছিল প্রায় ১৬ শতাংশ, যা শুক্রবার বাজার বন্ধের আগ পর্যন্ত বেড়ে দাঁড়ায় ৫৬ শতাংশে। এই গেইমের খেলোয়াড়দের বাস্তব বিশ্বের অবস্থানগুলোর অনুসন্ধান করে স্মার্টফোনের স্ক্রিনে ভার্চুয়াল পোকিমন খুঁজে নিতে হয়। মুক্তির আগে থেকেই এই গেইম নিয়ে মানুষের উত্তেজনা ছিল তুঙ্গে। যুক্তরাষ্ট্র, অস্ট্রেলিয়া এবং নিউজিল্যান্ডে প্রাথমিকভাবে মুক্তির পর পরেই এটি আইফোন আর গুগল অ্যাপ স্টোরের ডাউনলোড চার্টের শীর্ষস্থানে চলে আসে। শুধু সোমবারেই এই গেইমের জন্য নিনটেনডো- এর শেয়ার একলাফে প্রায় ২৫ শতাংশ বেড়ে যায়। গেইমটি খেলার সময় একটি পোকিমন খুঁজতে গিয়ে এক খেলোয়াড় তার বাড়ির নিকটবর্তী এক নদীতে একজন আমেরিকান নারীর একটি লাশ উদ্ধার করে। পুলিশ জানায়, তিনি ২৪ ঘন্টার মধ্যে কোনো সময়ে মারা গিয়েছিলেন। আরেকটি সূত্র থেকে পাওয়া খবরে জানা যায়, চার জন ডাকাত এই খেলা ব্যবহার করে খেলোয়াড়দের প্রলুব্ধ করে দূরবর্তী স্থানে নিয়ে বন্দুকের মুখে তাকে ডাকাতি করে। পরে তাদের গ্রেফতার করা হয়। এই ঘটনার পর 'পোকিমন গো' নির্মাতারা খেলোয়াড়দের 'সব সময়ে নিরাপদ এবং সতর্ক' থাকতে এবং 'নতুন বা অপরিচিত জায়গায় গেলে বন্ধুদের সঙ্গে খেলতে' পরামর্শ দেন। এ ছাড়া গেইম খেলার সময় অসতর্কতায় পড়ে গিয়ে বা দুর্ঘটনায় আহত হয়েছেন অনেকেই। 'পোকিমন' চরিত্রটি প্রথম আত্মপ্রকাশ করে ১৯৯০ সালে নিনটেনডো-এর 'গেইম বয়' ডিভাইসে। সম্প্রতি মার্কিন ডেভেলাপার 'নিয়ানটিক' এবং পোকিমন কোম্পানি নতুন খেলার জন্য যৌথভাবে কাজ করছে।

পোকেমন গো গেম তঁই রিলিজের এক সপ্তাহের মধ্যে নিন্টেন্ডোর শেয়ার মূল্য বেড়েছে প্রায় ৫০% । মুক্তির পরপরই গেমটি আয়াপ স্টোর এবং প্লেস্টোর এর শীর্ষোস্থান দখল করে।