 বৃহস্পতিবার বিকালে সিআইইউ’র সম্মেলন কক্ষে বিশ্ববিদ্যালয়টির উপাচার্য অধ্যাপক মাহফুজুল হক চৌধুরীর সভাপতিত্বে এ বৈঠক হয়। বৈঠকে সিদ্ধান্তের বিষয়ে জানিয়ে বিশ্ববিদ্যালয়ের জনসংযোগ কর্মকর্তা মো. রাসেল ইউসুফী বলেন, বিদ্যমান নিরাপত্তা ব্যবস্থা আরও জোরদার করার সিদ্ধান্ত হয়েছে। “বর্তমান প্রক্টরিয়াল বডি আরও শক্তিশালী করা এবং মনিটরিং ব্যবস্থা জোরদার করা হবে বলে বৈঠকে জানানো হয়।” এর পাশাপাশি বিশ্ববিদ্যালয়ের শিক্ষার্থীরা যাতে করে কোনো ধরনের উগ্রপন্থায় উৎসাহী হতে না পারে সেজন্য নিয়মিত তাদের কাউন্সিলিং এর ব্যবস্থা করা হবে বলেও বৈঠকে সিদ্ধান্ত হয়েছে। নিজ নিজ অবস্থান থেকে বিশ্ববিদ্যালয়ের শিক্ষক, কর্মকর্তা ও শিক্ষার্থীদের সচেতন থাকতে আহ্বান জানিয়েছেন উপাচার্য ড. মাহফুজুল হক চৌধুরী। বৈঠকে সিআইইউ’র উপদেষ্টা ড. এম আইয়ূব ইসলাম, ব্যবসায় অনুষদ বিভাগের ডিন ড. নুরুল আবসার নাহিদ, লিবারেল আর্টস ও সমাজ বিজ্ঞান অনুষদের ভারপ্রাপ্ত ডিন অধ্যাপক কাজী মোস্তাইন বিল্লাহ, আইন অনুষদের ভারপ্রাপ্ত ডিন অধ্যাপক মো. জাকির হোসেনসহ ঊর্ধ্বতন কর্মকর্তারা উপস্থিত ছিলেন।

বিশ্ববিদ্যালয়ের সিআইইউ তে উপাচার্যের নেতৃত্বে এক বৈঠকে ছাত্রদের নিরাপত্তা এবং তারা যাতে উগ্রপন্থায় যোগ না দেয় সে বিষয় নিশ্চিত করার জন্য কিছু পদক্ষেপ নেওয়া হয় । এছাড়া ছাত্রদের কাউন্সেলিং এর ব্যাবস্থাও করা হয় । 