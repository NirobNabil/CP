 বিবিসি বলছে, সম্প্রতি শেষ হওয়া বড় ধরনের এক গবেষণার পর তারা এ কথা জানিয়েছেন। সায়েন্টিফিক রিপোর্টস সাময়িকীতে প্রকাশিত ওই গবেষণা ফলাফলে বলা হয়েছে, তিনশ বছর ধরে জাদুঘরে রাখা পাঁচ লাখেরও বেশি নমুনা পরীক্ষা করা হয়েছে। এ পর্যন্ত গাছের প্রায় ১২ হাজার প্রজাতি আবিষ্কৃত হয়েছে বলে জানিয়েছেন তারা। এসব তথ্যের ভিত্তিতে তারা অনুমান করছেন, গাছের আরো প্রায় চার হাজার বিরল প্রজাতি আবিষ্কারের এবং বর্ণনা আকারে লিপিবদ্ধ হওয়ায় অপেক্ষায় রয়েছে। গাছের প্রজাতির এসব তালিকা বিশ্বের সবচেয়ে জীব বৈচিত্র্যে সমৃদ্ধ বৃষ্টিবন রক্ষায় যারা কাজ করছেন তাদের সহায়তা করবে বলে জানিয়েছেন বিজ্ঞানীরা। গবেষণা প্রবন্ধের অন্যতম লেখক নেদারল্যান্ডসের লাইডেন শহরের ন্যাচারালিস বায়োডাইভার্সিটি সেন্টারের ড. হ্যান্স টের স্টিগ বলেন, “আমাজন অববাহিকায় প্রকৃতপক্ষে কী জন্মায় এই তালিকা থেকে তার একটি ভালো ধারণা পাবেন বিজ্ঞানীরা, এটা সংরক্ষণ প্রচেষ্টায়ও সাহায্য করবে।” বিশ্বব্যাপী জাদুঘরগুলোর সংগ্রহ করা তথ্যগুলো ডিজিটালাইজ করার কারণে গবেষণাটি করা সম্ভব হয়েছে বলে জানা গেছে।

আমাজন এ প্রায় ৪০০০ প্রজাতির বিরল বৃক্ষের প্রজাতি পাওয়া গেছে। তাদের তৈরি করা তালিকা থেকে আমাজন এ কি জন্মায় তার আরও ভাল ধারণা পাবে বিজ্ঞানীরা। 