 স্কাইনিউজ জানিয়েছে, যদি কোন রাসায়নিক পদার্থ ব্যবহার করে জিনটির কার্যকারিতা নষ্ট করে দেওয়া সম্ভব হয়, তাহলে রোগ -বহনকারি মাছি আর কৃষিকীট কোনো পৃষ্ঠতলে জায়গা নিতে পারবেনা এবং মারা যাবে এমনটাই উঠে এসেছে এক গবেষণায়। এই জিনটি উড়ুক্কু পোকামাকড়ের বাইরে মোমের মত 'লিপিডের' আবরণ তৈরি করে, যা তাদের আশপাশের বিভিন্ন উপাদান থেকে রক্ষা করে। এই আবরণ মূলত পোকামাকড়ের বয়স , লিঙ্গ এবং সামাজিক অবস্থা সম্পর্কে তথ্য বহন করে। মাছির উপর চটচটে বা তরলের আবরণটি এক ধরনের বল সৃষ্টি করে, যা অনেকটা 'চোষকের' মত তাদেরকে কোন বস্তুর পৃষ্ঠতলে আটকে রাখতে সাহায্য করে। ন্যাশনাল ইউনিভার্সিটি অফ সিঙ্গাপুর এর ইং নিং চিয়াং বলেন, " কোনোভাবে যদি এই লিপিড কমিয়ে ফেলা যায়, তাহলে খাদ্যের মতো পদার্থ তাদের পায়ের উপরিভাগে স্তূপাকারে জমা হবে। এর ফলে একসময়ে মাছিটি সম্পূর্ণভাবে পৃষ্ঠদেশে আটকে যাবে।" জিনটির কার্যকারিতা নষ্ট করলে মাছির প্রজনন ব্যাহত হবে। কারণ 'স্পাইডি' নামক এই জিন মাছিদের একই প্রজাতির সঙ্গী খুঁজে নিতেও সাহায্য করে। ইউনিভার্সিটি অফ অক্সফোর্ড-এর অধ্যাপক ট্রিস্ট্রাম ওয়াইয়াট বলেন, " এই জিন সাম্প্রতিককালের খুবই গুরুত্বপূর্ণ আবিষ্কার।" তিনি আরও বলেন, "এটি ফলের মাছির 'ফেরোমন্স' সম্পর্কে অধ্যয়নে সাহায্য করবে। এ ছাড়াও এদের রাসায়নিক আকৃতি এবং তার বিবর্তন সম্পর্কে বিজ্ঞানীদের প্রশ্নের উত্তর খুঁজে নিতে কার্যকর ভুমিকা রাখবে।" 'স্পাইডি'-এর এই আবিষ্কার কীটপতঙ্গ নিয়ন্ত্রণের সঙ্গে সঙ্গে এই লিপিড আবরণ প্রাকৃতিক মরিচা নিরোধক হিসেবে ব্যবহার করা যায় কিনা তা জানতে বিজ্ঞানীদের সাহায্য করবে বলেও ধারণা করা হচ্ছে।

কৃষিকীট এর দেহের আস্তরণ তৈর কারী লিপিড তৈরীর জীন যদি পরিবর্তন করা যায় তাহলে তারা আর খাদ্যের কোন ক্ষতি করতে পারবে না। বিজ্ঞানীরা জীনগতভাবে এ পরিবর্তন ঘটাতে পারলে কৃষিতে উপকার হলেও কীট গুলোর প্রজনন ব্যাবস্থা ব্যাহত হবে বলে জানান বিজ্ঞানীরা।