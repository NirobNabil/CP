 গত মাসে বার্সেলোনা সভাপতি জোজেপ মারিয়া বার্তোমেউ উমতিতিকে কিনতে লিওঁর সঙ্গে সমঝোতার বিষয়টি নিশ্চিত করেছিলেন। এরপরই এবারের ইউরোর কোয়ার্টার-ফাইনালে আইসল্যান্ডের বিপক্ষে ফ্রান্সের ৫-২ ব্যবধানে জেতা ম্যাচে তার আন্তর্জাতিক অভিষেক হয়। জার্মানির বিপক্ষে সেমি-ফাইনাল ও পর্তুগালের বিপক্ষে ফাইনালেও খেলেন তিনি। আর গত মঙ্গলবার আড়াই কোটি ইউরোর বিনিময়ে উমতিতিকে কেনার খবরটি নিশ্চিত করে বার্সেলোনা। কাম্প নউয়ের দলটিতে যোগ দেওয়ার বিষয়ে ২২ বছর বয়সী এই সেন্টার-ব্যাক ফ্রান্সের একটি পত্রিকাকে নিজের অনুভূতি জানান। “কখনও কখনও এটা আমার বিশ্বাস হচ্ছিল না। মনে হচ্ছিল, এটা সত্যি নয়।” “অবাক হচ্ছিলাম, এসব কি হচ্ছে। মনে হচ্ছিল যেন একটা যাদুর ছড়িতে আমার সব চাওয়া সত্যি হয়ে যাচ্ছে।” “এটা খুব দ্রুত ঘটেছে এবং প্রতিটি মুহূর্ত আমি উপভোগ করেছি। হয়তো মানুষ আমাকে ভিন্নভাবে দেখছে এবং আমার অবস্থান কিছুটা পাল্টে গেছে। আমি নতুন এক দুনিয়ায় এসে পড়েছি; আমি শীর্ষ এক ক্লাবে যোগ দিয়েছি।” “আমার কাছে, এর চেয়ে সেরা ক্লাব আর নেই। বার্সেলোনার কাজের সঙ্গে আমাকে মানিয়ে নিতে হবে। আমার মনে হচ্ছে, আমি পারবো। আমার কোনো ভয় নেই এবং আমি খুবই রোমাঞ্চিত।”

গত ইউরোতে অভিষেক হওয়া ফ্রেঞ্চ তারকা উমতিতি কে কিনার খবরে ফুটবল বিশ্বে হিড়িক পরে গেছে। এর আগে ক্লাব লিও তে খেলা ২২ বছর বয়সী এ তারকা বার্সার মত ক্লাবে জয়েন করতে পেরে খুব ই আনন্দিত।