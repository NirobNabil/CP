 স্পেনের শীর্ষ লিগে মেসির খেলতে কোনো সমস্যাও দেখছেন না সভাপতি হাভিয়ের তেবাস। ২০০৭ থেকে ২০০৯ সাল পর্যন্ত প্রায় ৪১ লাখ ইউরো কর ফাঁকির জন্য সম্প্রতি আর্জেন্টিনার এই তারকা ফুটবলার ও তার বাবা হোর্হে মেসিকেও ২১ মাসের কারাদণ্ড দেয় স্পেনের একটি আদালত। তবে স্পেনে সহিংস অপরাধ না করলে দুই বছরের নিচে সাজার ক্ষেত্রে কারাবাস হয় না। তবে জরিমানার শাস্তি থেকে রেহাই পাবেন না তারা। আদালত মেসিকে ২০ লাখ ইউরো ও তার বাবাকে ১৫ লাখ ইউরো জরিমানা করেছে। মেসির এই অপরাধ ও সাজার বিষয় উল্লেখ করে লা লিগায় তার ভবিষ্যৎ প্রসঙ্গে তেবাসকে প্রশ্ন করেন সাংবাদিকেরা। জবাবে তিনি বলেন, “এরই মধ্যে মেসির সঙ্গে আমি কথা বলেছি- তাকে আমি অপরাধী ভাবি না এবং তার লা লিগায় থাকাতেই আমি খুশি। এই খেলোয়াড়ের সামনে আরও সুযোগ আছে এবং চূড়ান্ত সিদ্ধান্তের জন্য আমাদের অপেক্ষা করতে হবে।” গত বুধবার স্পেনের গণমাধ্যমের খবর, আদালতের রায়ের বিরুদ্ধে আপিল করবে না সরকারি আইনজীবীরা। তবে মেসির আইনজীবীরা সুপ্রিম কোর্টে শাস্তির বিরুদ্ধে লড়বেন বলে ধারণা করা হচ্ছে।

কর ফাকির মামলায় মেসি ও তার বাবার ২১ মাসের কারাদন্ড দেয় স্প্যানিশ আদালত। এ যাত্রায় পার পেয়ে যাবেন মেসি তবে মেসি ও তার বাবা উভয়কেই বিশাল অংকের জরিমানা করা হয়েছে । 