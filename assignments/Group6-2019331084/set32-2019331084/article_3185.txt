 শাহবাগের প্রজন্ম চত্বরে শুক্রবার বিকাল ৪টায় ‘নিরাপদ বাংলাদেশ চাই’ স্লোগানে এই নাগরিক সমাবেশ ছাড়াও পতাকা মিছিল হবে বলে বৃহস্পতিবার মঞ্চের এক সংবাদ বিজ্ঞপ্তিতে জানানো হয়। গত ১ জুলাই গুলশানের হলি আর্টিজান বেকারিতে জঙ্গি হামলায় সশস্ত্র বাহিনীর অভিযানে জিম্মি সঙ্কটের অবসানের পর ভেতর থেকে ২০ জনের লাশ উদ্ধার করা হয়, যাদের মধ্যে নয়জন ইতালীয়, একজন ভারতীয় এবং তিনজন বাংলাদেশি। রোজার ঈদের দিন শোলাকিয়ায়ও সন্ত্রাসী হামলা হয়। এছাড়া সাম্প্রতিক সময়ে দেশের বিভিন্ন স্থানে লেখক-প্রকাশক, ব্লগার, শিক্ষক, পুরোহিত, বৌদ্ধভিক্ষু ও গণজাগরণ মঞ্চের কর্মী সমর্থকদের একই কায়দায় কুপিয়ে ও গুলি করে হত্যার ঘটনা ঘটছে। যুদ্ধাপরাধীদের সর্বোচ্চ শাস্তির দাবিতে ২০১৩ সালে গড়ে ওঠার পরপর ব্লগার আহমেদ রাজিব হায়দার, নীলাদ্রি চট্টোপাধ্যায় নীলয় ও নাজিমুদ্দিন সামাদসহ বেশ কয়েকজন গণজাগরণ মঞ্চের কর্মীকে কুপিয়ে হত্যা করা হয়।

সম্প্রতি গুলশান ও শোলাকিয়ায় জংগি হামলার প্রেক্ষাপটে ‘নিরাপদ বাংলাদেশ চাই’ স্লোগানে  এক নাগরিক সমাবেশের আয়োজন করা হয় শুক্রবার বইকেল ৪ টায় শাহসবাগের গণজাগরণ মঞ্চে।