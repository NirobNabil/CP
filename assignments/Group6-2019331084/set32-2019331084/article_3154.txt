 চরশাহী ইউনিয়নের তিতারকান্দি এলাকার বাড়ি থেকে মঙ্গলবার রাতে তুলে নিয়ে ধর্ষণের অভিযোগে বুধবার রাতে ওই তরুণী পাঁচ জনের নাম উল্লেখসহ ১০ জনের বিরুদ্ধে মামলা করেন বলেন চন্দ্রগঞ্জ থানার ওসি একেএম আজিজুর রহমান জানান। আসামিদের মধ্যে ফাহাদ উদ্দিন, আদনান হোসেন, পারভেজ হোসেন, হৃদয় ও পিয়াস উদ্দিন ছাত্রলীগের কর্মী বলে জানিয়েছেন ইউনিয়ন আওয়ামী লীগের সভাপতি মোশারফ হোসেন। এদের মধ্যে আদনান উপজেলার রামপুর গ্রামের বাহার উদ্দিনের ছেলে। তদন্ত করে জড়িতদের বিরুদ্ধে সাংগঠনিক ব্যবস্থা নেওয়া হবে বলে ইউনিয়ন ছাত্রলীগের সভাপতি রেজাউল করিম রিয়াজ জানিয়েছেন। মামলার বরাত দিয়ে ওসি আজিজুর বিডিনিউজ টোয়েন্টিফোর ডটকমকে বলেন, ভাইকে নিয়ে মঙ্গলবার দুপুরে সদর উপজেলার দিঘলী থেকে তিতারকান্দি এলাকায় খালার বাড়িতে বেড়াতে আসে মেয়েটি। রাতে ওই বাড়িতে পুলিশ পরিচয় দিয়ে ৮/১০ জন যুবক প্রবেশ করে ভাইসহ মেয়েটিকে তুলে নিয়ে যায়। “এক পর্যায়ে ভাইকে মারধর করে রাস্তায় ফেলে মেয়েটিকে রামপুর এলাকায় ছাত্রলীগকর্মী ফাহাদ উদ্দিনের বাড়িতে নিয়ে পালাক্রমে ধর্ষণ করে।” বুধবার বিকালে পুলিশ অভিযান চালিয়ে ছাত্রলীগকর্মী ফাহাদ উদ্দিনের বাড়ি থেকে মেয়েটিকে উদ্ধার করার পর সন্ধ্যায় আদনান হোসেনকে গ্রেপ্তার করে বলে জানান এই পুলিশ কর্মকর্তা।

চরশাহি ইউনিয়নের একটি গ্রামে পুলিশের পরিচয়ে ৫ জন যুবক একটি মেয়েকে তুলে নিয়ে গিয়ে পালাক্রমে ধর্ষন করে। এতে মেয়েটির স্বজন রা থনায় অই 5 জন সহ মোট ১০ জনের নামে মামলা করেন । এদের মধ্যে কয়েকজন ছাত্রলীগ কর্মী বলে জানা যায়।