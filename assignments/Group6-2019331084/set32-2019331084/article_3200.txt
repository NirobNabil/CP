 সম্প্রতি শেষ হওয়া ইউরোয় ইতালির দায়িত্বে থাকা কোন্তের চেলসিতে যোগ দেওয়া আগে থেকেই নিশ্চিত ছিল। আনুষ্ঠানিকভাবে প্রিমিয়ার লিগের ক্লাবটিতে যোগ দেওয়ার পর বৃহস্পতিবার প্রথম সংবাদ সম্মেলনে কথা বলেন তিনি। “জন টেরি এই দলের অধিনায়ক। সে দারুণ ব্যক্তিত্বসম্পন্ন অসাধারণ এক খেলোয়াড়। সে এই ক্লাব সম্পর্কে জানে। আমরা ক্লাবের সঙ্গে একত্রিত হয়ে সব সিদ্ধান্ত নিব এবং জন (চুক্তি) সই করায় আমি খুশি।" গত মে মাসে টেরির সঙ্গে এক বছরের নতুন চুক্তি করে চেলসি। ১৯৯৫-১৯৯৮ সাল পর্যন্ত চেলসির যুব দলে খেলার পর ১৯৯৮ এর অক্টোবরে ক্লাবটির মূল দলে অভিষেক হয় টেরির। তারপর থেকে ক্রমেই হয়ে ওঠেন স্ট্যামফোর্ড ব্রিজের অন্যতম গুরুত্বপূর্ণ সদস্য। ৩৫ বছর বয়সী এই ইংলিশ সেন্টার-ব্যাক চেলসির হয়ে এ পর্যন্ত একটি চ্যাম্পিয়ন্স লিগ ও চারটি প্রিমিয়ার লিগসহ মোট ১৬টি শিরোপা জেতেন।

ইতালির সাবেক কোচ কনতে চেলসি তে যোগদান করে প্রেস ব্রিফিং এ চেলসি অধিনায়ক জন টেরির ব্যক্তিত্ব ও অর্জনের প্রশংসা করেন।