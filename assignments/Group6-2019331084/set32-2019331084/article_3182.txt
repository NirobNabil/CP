 বিবিসি জানায়, কাল্পনিক শহর লস সান্টোস-এর প্রেক্ষাপটে গড়ে উঠা গেইমটির পিসি ভার্সনের একটি ফ্রি মোডিফিকেশনে ১২ জুন মার্কিন যুক্তরাষ্ট্রের অরল্যান্ডোতে একটি গে ক্লাবে ৪৯ জন হত্যার ঘটনার স্মরণে একটি মিছিল যোগ করা হয়। এই অ্যাড-অনটি সুইডেনের স্টকহোম প্রাইড অনুষ্ঠানের ঠিক আগে আগেই বাজারে ছাড়া হয়েছে। এ অনুষ্ঠানটির আয়োজক ক্রিশ্চিয়ান ভলটারসন বলেন, "ভালোবাসা আর সমতার বার্তাটি সবসময়ই প্রয়োজনীয়।" অন্যদিকে, এ গেইমটির ধরনের কারণে স্বাভাবিকভাবেই এ ভার্চুয়াল মিছিলে কারও কারও আক্রমণ চালানোর আশঙ্কা নিয়ে উদ্বেগ প্রকাশ করেছেন কোনো কোনো গেইমার। তবে ভ্যালটারসন জানান, এ মিছিলটি এমনভাবে ডিজাইন করা যে এতে অংশ নেওয়া মানুষদের হত্যা করা সম্ভব নয়, ফলে এর পেছনের ‘মূল শান্তির বার্তা ও চিন্তাধারা’ অক্ষুণ্ণ থাকছে। তিনি বলেন, "আমরা এই মিছিলটিকে অক্ষয় বানিয়েছি। নীতি শেখাতে নয়, বরং এটা দেখাতে, যে ভালোবাসা সবসময়ই ঘৃণাকে জয় করবে। একে বাস্তবে পরিণত করেছেন এমন সব সৃজনশীল ও মেধাবী মানুষদের সঙ্গে কাজ করাটা আসলেই অসাধারণ।"

একটি কাল্পনিক গেমের ফ্রি পিসি ভার্সন এর একটি মদিফিকেশনে অরল্যান্ডোতে একটি গে ক্লাবে ৪৯ জন হত্যার প্রতিতবাদ একটি মিছিল যোগকরা হয়। গেমটির মাধ্যমে শান্তি ও সমতার বার্তা ছড়িয়ে দিতে চা ডেভেলপার টিম।