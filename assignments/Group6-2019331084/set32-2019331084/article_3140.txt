 রাতকানা রোগ থেকে রক্ষা এবং রোগ প্রতিরোধ ক্ষমতা বৃদ্ধির লক্ষ্যে এদিন সারাদেশে ছয় থেকে ৫৯ মাস বয়সী ২ কোটি শিশুকে খাওয়ানো হবে ভিটামিন ‘এ’ ক্যাপসুল। বৃহস্পতিবার এক সংবাদ সম্মেলনে এ কর্মসূচির বিস্তারিত তুলে ধরে স্বাস্থ্য প্রতিমন্ত্রী জাহিদ মালেক বলেন, সকাল ৮টা থেকে বিকাল ৪টা পর্যন্ত দেশের এক লাখ ২০ হাজার স্থায়ী এবং ২০ হাজার ভ্রাম্যমাণ কেন্দ্রে শিশুদের এ ক্যাপসুল খাওয়ানো হবে। “পাশাপাশি ছয় মাসের কম বয়সী শিশুদের বুকের দুধ খাওয়ানোর বিষয়ে সচেতনতামূলক বার্তাও পৌঁছানো হবে মানুষের কাছে,” বলেন প্রতিমন্ত্রী। জাহিদ মালেক বলেন, একদিনের এই কর্মসূচি শেষে বিভিন্ন দুর্গম এলাকায় বাড়ি বাড়ি গিয়ে শিশুদের ভিটামিন ক্যাপসুল খাওয়ানোর বিষয়টি নিশ্চিত করা হবে। সরকার বছরে দুইবার ভিটামিন খাওয়ানোর এই কর্মসূচি চালায়।এই তৎপরতার কারণে বর্তমানে শিশুদের রাতকানা রোগে আক্রান্তের হার ০.০৪ শতাংশে নেমে এসেছে। ১৯৮২ সালে যা ছিল ৩.৭৬ শতাংশ। ভিটামিন ‘এ’র অভাবে রাতকানা রোগ ছাড়াও শিশুদের বিভিন্ন সংক্রামক রোগে আক্রান্ত হওয়ারও ঝুঁকি থাকে।

রাতকানা প্রতিরোধে শিশুদের ভিটামিন এ ক্যাপসুল দেওয়ার জন্য কর্মুসূচীর ঘোষণা করেন মাননীয় স্বাস্থ্যমন্ত্রী। তিনি জানান দেশে রাতকানার হার আগের থেকে অনেক কম, ০.০৪ শতাংশ| এ সাফল্যে কর্মসূচী গুলো অনেক বড় ভূমিকা পালন করে । 