 রয়টার্স জানিয়েছে, বুধবারে আয়ারল্যান্ডের অর্থমন্ত্রী এ বিষয়ে জানান। অ্যান্টিট্রাস্ট প্রধানের ইঙ্গিত অনুযায়ী চলতি বছরের সেপ্টেম্বর বা অক্টোবরের মধ্যে সিদ্ধান্ত গ্রহণ করা হতে পারে। আয়ারল্যান্ডের বিরুদ্ধে আন্তর্জাতিক কর বিধি এড়িয়ে ২০১৪ সালে অ্যাপলের প্রায় এক হাজার কোটি ডলারের কর ফাঁকির সুবিধা করে দেওয়ায় অভিযোগ আনে ইউরোপিয়ান কমিশন। কর ফাঁকির বিনিময়ে অ্যাপলের পক্ষ থেকে চাকুরীর 'নিশ্চয়তা প্রদান করা হয়'। তবে আয়ারল্যান্ড এবং অ্যাপল উভয়েই এই অভিযোগ প্রত্যাখ্যান করেছে। মঙ্গলবারে অ্যান্টিট্রাস্ট প্রধান মারগ্রেথ ভেসটেজার-এর সঙ্গে সাক্ষাতের পর এক সংবাদ সম্মেলনে আইরিশ অর্থমন্ত্রী মাইকেল নুনান বলেন, "কমিশনারের ইঙ্গিতে বোঝা যায় চলতি মাসে কোনো সিদ্ধান্ত গৃহীত হবে না। আমার ধারণা সেপ্টেম্বর কিংবা অক্টোবরের প্রথমভাগে সিদ্ধান্তের ঘোষণা আসতে পারে।" অর্থমন্ত্রী আরও জানান, সিদ্ধান্তের সময়সূচী নিয়ে আলোচনা হলেও 'সিদ্ধান্ত' কী হতে পারে তা নিয়ে আলোচনা হয়নি। চূড়ান্ত সিদ্ধান্ত কী হতে পারে সে ব্যাপারে কোনো সাক্ষাৎকারে কোনো আভাস দেওয়া হয়নি। তদন্তের ফলাফলে অ্যাপলকে জোরপূর্বক জরিমানা প্রদানে বাধ্য করা হতে পারে। ইউরোপিয়ান কমিশন ইতোমধ্যেই মার্কিন কফি চেইনশপ স্টারবাকস এবং লুক্সেমবার্গের ফিয়াট ক্রাইসলারের কাছ থেকে ৩ কোটি ইউরো পর্যন্ত জরিমানা আদায়ের নির্দেশ দিয়েছে। তবে, উভয় প্রতিষ্ঠানই ইউরোপিয়ান কমিশনের সিদ্ধান্তের বিপরীতে আদালতে আপিল করেছে।

আয়ারল্যান্ডের বিরুদ্ধে আনতর্জাতিক কর বিধি ভঙ্গের অভিজগ উঠেছে । অ্যাপলের সাথে করফাকি নিইয়ে একটি চুক্তি হয়েছে বলে জানা যায় য দুই পক্ষই অস্বীকার করেছে । এর আগেও ইসি এ লুক্ষেম্বার্গেকে ৩ কোটি মার্কিন ডলার জরিমানা করেছে । 