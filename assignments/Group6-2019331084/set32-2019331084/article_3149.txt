 এযাবৎ চিকিৎসাক্ষেত্রে ওষুধ পরিবেশন করার মতো সাধারণ কাজের জন্যই রোবট ব্যবহার করা হয়ে আসছিলো। কিন্তু এমন রোবটের কথা কি চিন্তা করা যেতে পারে যেটি বাচ্চা প্রসবে সহায়তা করবে? এমনটা সম্ভব বলেই বিশ্বাস করেন এমআইটি-এর একদল গবেষক। চিকিৎসাক্ষেত্রে রোবটের ব্যবহার আরেকধাপ এগিয়ে নিতেই নতুন রোবট নিয়ে গবেষণা চালাচ্ছে দলটি। তাদের এই রোবট হাসপাতালে সেবিকাদেরকে বিভিন্ন রোগীর তদারকির জন্য নির্দেশ দিয়ে থাকে। ভবিষ্যতে এটি গাইনী বিভাগে কার্যকরী ভূমিকা পালন করবে বলে বিশ্বাস গবেষক দলটির, জানিয়েছে সিএনএন। হাসপাতালে রোবট যাতে কার্যকরী সেবিকার দায়িত্ব পালন করতে পারে সেজন্য দুই বছর যাবত গবেষণা চালাচ্ছে এমআইটি-এর কম্পিউটার প্রোকৌশল এবং কৃত্রিম বুদ্ধিমত্তা ল্যাবের ওই গবেষক দলটি। তাদের ‘ট্রেইন করা’ রোবট হাসপাতালের একটি তলায় অবস্থানরত রোগী এবং সেবিকাদের তালিকা রাখে এবং প্রয়োজনে রোগীদের কাছে বিভিন্ন সেবিকাকে প্রেরণের নির্দেশ দেয়। "এটি সত্যি একজন মানুষ এই সিদ্ধান্তগুলো নিচ্ছেন। এটি খুবই জটিল পরিবেশ এবং কঠিন কাজ," বলেন এমআইটি-এর অধ্যাপক জুলি শাহ্‌। রোবটটি বস্টনের বেথ ইসরায়েল মেডিক্যাল সেন্টারে পরীক্ষা করে দেখা হয়। সেখানে রোবটটি ১০ জন সেবিকা, ২০ জন রোগী এবং ২০টি কক্ষের তদারকির দায়িত্ব পালন করে। পরীক্ষায় দেখা গেছে ৯০ শতাংশ ক্ষেত্রে রোবটের নেওয়া সিদ্ধান্ত ডাক্তার বা সেবিকার সিদ্ধান্তের সঙ্গে মিলে যায়। শাহ্‌ মনে করেন এই রোবটটি নতুন সেবিকাদের ট্রেনিং এবং গাইনী বিভাগে কার্যকরী ভূমিকা পালন করবে। গাইনী বিভাগে রোবটটি আরও ভালো সিদ্ধান্ত নিতে পারবে বলেও বিশ্বাস করেন তিনি। সে লক্ষ্যে রোবটিকে বিভিন্ন পরিস্থিতিতে মানিয়ে নিতে আরও কয়েকটি হাসপাতালে গাইনী বিভাগে প্রেরণ করা হবে বলেও জানানো হয়। তিনি বলেন, "আমরা এটি মানিয়ে নেওয়ার চেষ্টা করছি, কিন্তু এটি একটি জটিল নিরাপদ বিভাগ। তাই আমাদের নিশ্চিত হওয়া উচিত যে, আমরা পরিমিত পদক্ষেপ গ্রহণ করছি।" গবেষণা সফল হলে খুব শীঘ্রই বাচ্চা প্রসবকালে রোবট গুরুত্বপূর্ণ ভূমিকা পালন করবে বলে ধারণা করছেন গবেষকরা।

বাচ্চা প্রসবকালে ব্যাবহার করার মত কৃত্রিম বুদ্ধিমত্তাসম্পন্ন একটি রোবট নিইয়ে গবেষণা চালাচ্ছে এমআইটির একদল গবেষক । এর আগে রোবট টি একটি মেডিকেল সেন্টারে পরীক্ষা চালানো হয় যেখানে সেটি একাধিক ব্যক্তির উপর নজরদারি করে। 