 বৃহস্পতিবার এক সংবাদ বিজ্ঞপ্তিতে শুল্ক গোয়েন্দা অধিদপ্তর জানায়, গত ৮ জুলাই আঞ্চলিক এই বিশেষ অভিযান শুরু হয়, যা চলবে ২৩ জুলাই পর্যন্ত। রাজধানীর গুলশানের হলি আর্টিজান বেকারিতে গত ১ জুলাই নজিরবিহীন জঙ্গি হামলা এবং ৭ জুলাই ঈদের দিন কিশোরগঞ্জের শোলাকিয়ায় পুলিশের উপর হামলার প্রেক্ষাপটে শুল্ক গোয়েন্দা অধিদপ্তর এ তথ্য জানাল। এই অভিযানের অংশ হিসেবে পোস্টাল ও কুরিয়ার সার্ভিসের মাধ্যমে আসা পার্সেলগুলো তল্লাশি করা হচ্ছে বলে জানিয়েছে শুল্ক গোয়েন্দা অধিদপ্তর। শুল্ক গোয়েন্দাদের অভিযানে জব্দ অবৈধ পণ্য (ফাইল ছবি) বিজ্ঞপ্তিতে বলা হয়, “বর্তমানে আন্তর্জাতিক পরিমণ্ডলে সন্ত্রাসী হামলাসহ নানাবিধ নাশকতামূলক কর্মকাণ্ড সমাজে ভারসাম্য নষ্ট করছে। রাষ্ট্রীয় নিরাপত্তা বিঘ্নকারী এসব কর্মকাণ্ডের সাথে অবৈধ অস্ত্র, গোলাবারুদ, বিস্ফোরক, মাদক প্রত্যক্ষ বা পরোক্ষভাবে সম্পৃক্ত। সম্প্রতি বিভিন্ন দেশে অনলাইনে ক্রয়-বিক্রয়ের মাধ্যমে পোস্টাল ও কুরিয়ার সার্ভিস ব্যবহার করে এ সমস্ত পণ্য পরিবহনে গোপন তথ্য পাওয়া যাচ্ছে।” শুল্ক গোয়েন্দাদের অভিযানে জব্দ অবৈধ পণ্য (ফাইল ছবি) অধিদপ্তর জানায়, বৃহস্পতিবার ঢাকা বিমানবন্দরের এয়ারপোর্ট ফ্রেইট ইউনিটের কুরিয়ার ও পার্সেল র‌্যাবের ডগ স্কোয়াড দিয়ে তল্লাশি চালানো হয়। এসময় সন্দেহজনক একটি প্লাস্টিকের কৌটায় ক্যাপসুল জাতীয় দ্রব্য সাময়িক আটক করা হয়। এছাড়া বুধবার ঢাকা জিপিও’র এয়ারপোর্ট সটিং অফিস থেকে ৩০ কেজি ওজনের পার্সেল থেকে সাত হাজার ৪০০টি যৌন উত্তেজক ট্যাবলেট আটকের কথাও জানানো হয়েছে। এছাড়া সটিং অফিস থেকে ছয়টি ধারাল ছুরি, বেনাপোলের জিরো পয়েন্টে ভারতগামী দুই বাংলাদেশির কাছ থেকে ভারতীয় মুদ্রাসহ ১৫ লাখ টাকার বিদেশি মুদ্রা আটকের কথাও জানিয়েছে অধিদপ্তর। এনফোর্সমেন্ট কমিটি অফ দ্য কাস্টমস কোঅপারেশন কাউন্সিলের সিদ্ধান্ত অনুযায়ী দুই সপ্তাব্যাপী ‘অপারেশন আইআরইএনই’ চলছে বলে বিজ্ঞপ্তিতে জানানো হয়। এতে বলা হয়, ওয়ার্ল্ড কাস্টমস অর্গানাইজেশনের অধীন রিজিওনাল ইন্টেলিজেন্স লিয়াজোঁ অফিস ফর এশিয়া অ্যান্ড দ্য প্যাসিফিক (রিলো এপি) সার্বিকভাবে চলমান অভিযান সমন্বয় করছে। শুল্ক গোয়েন্দা ও তদন্ত অধিদপ্তরের সহকারী পরিচালক মোহাম্মদ জাকারিয়া স্বাক্ষরিত সংবাদ বিজ্ঞপ্তিতে বলা হয়, “আন্তর্জাতিক অঙ্গনে সন্ত্রাসবিরোধী কর্মকাণ্ডে বাংলাদেশের অবদান এবং উজ্জ্বল ভাবমূর্তি ধরে রাখতে এশিয়া প্যাসিফিক অঞ্চলে অবৈধ হালকা অস্ত্র, বিস্ফোরক ও মাদক দ্রব্য পাচারে এ অভিযান অত্যন্ত গুরুত্বপূর্ণ। একইসাথে দুষ্কৃতকারী ও পাচারকারী চক্রের কাছে এই অভিযান বাংলাদেশ কাস্টমসের পক্ষ থেকে একটি সতর্ক বার্তা দেবে।”

1 জুলাই গুলশানের হলই আর্টিজাএন জঙ্গি হামলা এবং পরর্তীতে শোলাকিয়ায় হামালার ঘটনার পরে দেশে জঙ্গি হামলা প্রতিরোধে অঞ্চলভেদে বিশেষ অভিযান চালানোর পরিকল্পনা গৃহীত হয় যার মাধ্যমে আন্তর্জাতিক অঙ্গনে জংগি মোকাবেলায় দৃষ্টান্ত তৈরী করতে চায় বাংলাদেশ।