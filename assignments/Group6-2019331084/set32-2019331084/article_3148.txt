 বৃহস্পতিবার সংশ্লিষ্ট এলাকার আগন্তুকদের ওপর নজরদারি বাড়ানোরও নির্দেশ দেওয়া হয়েছে বলে জানিয়েছেন বাংলাদেশ পল্লী বিদ্যুতায়ন বোর্ডের জনসংযোগ পরিচালক ওমর ফারুক ভুঁইয়া। বিডিনিউজ টোয়েন্টিফোর ডটকমকে তিনি বলেন, পল্লী বিদ্যুতায়ন বোর্ড চেয়ারম্যান মেজর জেনারেল মঈন উদ্দিনের এ সংক্রান্ত নির্দেশনা মাঠ পর্যায়ে পাঠানো হয়েছে এদিন। ঢাকার গুলশান এবং কিশোরগঞ্জের শোলাকিয়ায় জঙ্গি হামলার ঘটনায় সৃষ্ট পরিস্থিতিতে ‘নিরাপত্তা সচেতনতামূলক পদক্ষেপ’ নিতে এ ব্যবস্থা নেওয়া হয়েছে বলে জানান ওমর ফারুক। পহেলা জুলাই গুলশানের একটি খাবারের দোকানে একদল সন্ত্রাসী হামলা চালিয়ে ১৭ বিদেশিসহ ২২ জনকে হত্যা করে। এক সপ্তাহের মাথায় কিশোরগঞ্জের শোলাকিয়ায় দেশের সবচেয়ে বড় ঈদের জমায়েতের কাছে জঙ্গি হামলায় দুই পুলিশ সদস্য নিহত হয়। নজিরবিহীন ওই হামলার প্রেক্ষাপটে বুধবার প্রধানমন্ত্রী শেখ হাসিনা জঙ্গিবাদী সন্ত্রাসীরা দেশে আরও হামলার পরিকল্পনা করছে জানিয়ে আইনশৃঙ্খলা বাহিনীসহ বিভিন্ন শ্রেণি-পেশার মানুষকে সতর্ক থাকার পরামর্শ দেন। পল্লী বিদ্যুতায়ন বোর্ডের এক বিজ্ঞপ্তিতে বলা হয়, সংশ্লিষ্ট এলাকার সিসিটিভি ক্যামেরা, আর্চওয়ে গেইট স্থাপন, মেটাল ডিটেক্টর, অগ্নিনির্বাপক যন্ত্র সংরক্ষণসহ যাবতীয় নিরাপত্তা নিশ্চিত করতে বলেছেন চেয়ারম্যান মেজর জেনারেল মঈন উদ্দিন। পল্লী বিদ্যুতায়ন বোর্ডের অধীনে ১ কোটি ৫৬ লক্ষ ২৫ হাজার গ্রাহক রয়েছেন। বিজ্ঞপ্তিতে তাদের নিরবচ্ছিন্ন বিদ্যুৎ সরবরাহ অব্যাহত রাখার সর্বাত্মক প্রচেষ্টা নিতে বলেছে বোর্ড। সেই সঙ্গে বাংলাদেশ পল্লী বিদ্যুতায়ন বোর্ড ও পল্লী বিদ্যুৎ সমিতির সব ক্যাম্পাসের ভেতরের মসজিদের আগন্তক বা নবাগত মুসল্লিদের কথাবার্তা ও আচরণের ওপর নজরদারি রাখতে বলা হয়েছে বিজ্ঞপ্তিতে।

গুলশানের হামলার পর শোলাকিয়ায় আবার জঙ্গি হামলার কারণে সংশ্লিষ্ট এলাকায় আগন্তুক দের নজরদারই তে রাখা হয়েছে। এজন্য এখানে অস্থি সকল মুসল্লির কথাবার্তা অ আচরণের উপর নজর রাখতে বওয়াল হয়েছে কতৃপক্ষ থেকে। 