 আগের দিন শেষ বিকেলের আধ ঘণ্টা সময় বেশ দৃঢ়তায় কাটিয়ে দিয়েছিলেন ক্রিস ওকস ও স্টুয়ার্ট ব্রড। শনিবার সকালে দল টিকতে পারল মাত্র ৮ ওভার। যোগ করতে পেরেছে আর মাত্র ১৯ রান। স্বাগতিকরা অলআউট হয়ে যায় ২৭২ রানে। দারুণ এক ইয়র্কারে ব্রডকে ফিরিয়ে শুরু করেছিলেন ওয়াহাব রিয়াজ। স্টিভেন ফিনকে ফিরিয়ে ইয়াসির শাহ নিয়ে নিজের শিকার নিয়ে যায় ছয়ে। শেষ ব্যাটসম্যান জেইক বল হন রান আউট। ৩৫ রানে অপরাজিত থেকে যান ওকস। অধিনায়ক মিসবাহ-উল-হকের শতকে ভর করে পাকিস্তান প্রথম ইনিংসে তুলেছিল ৩৩৯ রান। সংক্ষিপ্ত স্কোর: পাকিস্তান ১ম ইনিংস: ৩৩৯ ইংল্যান্ড ১ম ইনিংস: (আগর দিন ৭১ ওভারে ২৫৩/৭) ৭৯.১ ওভারে ২৭২ (কুক ৮১, হেলস ৬, রুট ৪৮, ভিন্স ১৬, ব্যালান্স ৬, বেয়ারস্টো ২৯, মঈন ২৩, ওকস ৩৫*, ব্রড ১৭, ফিন ৫, বল ৪; আমির ১/৬৫, রাহাত ১/৬৮, ওয়াহাব ১/৬৭, ইয়াসির ৬/৭২)।

ইয়াসির শাহ এর দুর্দান্ত বোলিং চোটে স্বাগতিক ইংলিশ ব্যাটসম্যান নিজেদের প্রথম ইনিংসে দুই দিন এর বেশি ব্যাট করার সুযোগ পায়নি। সংক্ষিপ্ত স্কোর ঃ পাকিস্তান ১ম ইনিংস ৩৩৯ ও ইংল্যান্ড ১ম ইনিংস ২৭২