 ২০১৬ সালের এপ্রিল মাসে একটি শিশুকে যৌন নিপীড়নের দায়ে র‌্যান্ডি জুইক নামের এই ব্যক্তিকে শিশু যৌন অপরাধীদের তালিকায় অন্তর্ভুক্ত করা হয় বলে জানিয়েছে বিবিসি। এর ফলে তাকে শিশুদের সঙ্গে সকল প্রকার যোগাযোগ থেকে দূরে থাকার নির্দেশ দেওয়া হয়। গ্রিনফিল্ডের বিচারালয়ের একজন প্রবেশন কর্মকর্তা জুইককে শনাক্ত করেন এবং পুলিশকে জানান। জুইককে বিচারকের সামনে বিচারের মুখোমুখি হতে হবে। হ্যানকক কান্ট্রি প্রসিকিউটর ব্রেন্ট এটন ডাব্লিউটিএইচআর নিউজকে বলেছেন, “প্রবেশন কর্মকর্তা এমন একজন ছিলেন, যে তাকে চিনতেন আর তাকে তা করতে দেখেছিলেন এবং তাই এটি একটু বিস্ময়কর যে সে বিচারালয়ের উঠানে প্রবেশন শর্তকে এত দুঃসাহসিকভাবে লঙ্ঘন করল।” গ্রিনফিল্ডের মিডিয়া জানিয়েছে, পোকিমন খেলোয়াড়দের কাছে হ্যানকক কান্ট্রির বিচারালয়ের উঠানের বাইরের দিক পোকিমন স্পট হিসেবে বেশ জনপ্রিয়তা লাভ করেছে। এই ঘটনার ফলে তার প্রবেশন শর্তকে লঙ্ঘন করা হয়েছে বলে প্রমাণিত হলে জুইকের তিন বছরের কারাদণ্ড হবে। এদিকে জুইক যেদিন গ্রেফতার হল একই দিনে যুক্তরাজ্যের ন্যাশনাল সোসাইটি ফর দ্য প্রিভেনশন অফ ক্রুয়েলটি টু চিলড্রেন (এনএসপিসিসি) গেইম প্রস্তুতকারিদের গেইমের আপডেট করে তা সীমাবদ্ধ করতে বলেছে, যেন বড়রা তাদের বাচ্চাদের অবস্থান জানতে পারেন। এনএসপিসিসি জানিয়েছে, এটা ‘খুব কষ্টদায়ক’ যে অ্যাপ প্রস্তুতকারকরা সতর্কবাণীকে এবং শিশুদের নিরাপত্তাকে উপেক্ষা করেছে। এদিকে গেইমটি প্রস্তুতকারক প্রতিষ্ঠান এবং পোকিমন প্রতিষ্ঠান জানিয়েছে, তারা খুব গভীরভাবে খেলোয়াড়দের নিরাপত্তাকে নিয়েছে এবং সবাইকে সব সময় ‘নিরাপদ ও সতর্ক’ থাকতে ‘উৎসাহিত’ করেছে। কম্পিউটার নিরাপত্তা সংস্থাগুলো মানুষের গেইমের প্রতি আগ্রহ বাড়তে থাকায় এর মাধ্যমে সাইবার চোরদের কবলে পড়ার আশঙ্কা বাড়ার ব্যাপারে সতর্ক করেছে। রিস্কআইকিউ জানিয়েছে, এটি দেখেছে অ্যাপ স্টোরে ২১৫টিরও বেশি পোকিমন থিমের অ্যাপ পাওয়া যাচ্ছে। রিস্কআইকিউ এর হার্কনেট বলেছেন, “এই অনিবন্ধিত অ্যাপগুলোর প্রায় অর্ধেকই মোবাইল ডিভাইসের মাধ্যমে তথ্য প্রকাশের ঝুঁকি নিয়ে ব্যবহারকারীদের কাছ থেকে বিস্তৃত অনুমতি চায়।” এদিকে ইসেট একটি নকল সংস্করণ খুঁজে পেয়েছে, যা ইনস্টল করার পর হারিয়ে যায় এবং বিজ্ঞাপন প্রচারণায় পর্নোগ্রাফি সাইটগুলোকে সাহায্য করে। নিরাপত্তা সংস্থা সিমেনটেক জানিয়েছে, সাইবার চোররা পোকিমন গো গেইমটির ‘ট্রোজানাইজড’ ভার্সন বানিয়েছে। সংস্থাটির গবেষক ক্যানডিড উয়েস্ট এক ব্লগপোস্টে লিখেছেন, “যদি এই অ্যাপের ভুয়া সংস্করণ ইনস্টল করা হয়, এটি স্ক্রিনে পোকিমন গো শুরু হয়েছে দেখাবে, ব্যবহারকারীদের মনে করাবে কিছুই হয়নি। তবে এতে আক্রমণকারীকে ফোনে পুরোপুরি অ্যাকসেস করার ঝুঁকি দেওয়া হয়।” অনেক অপরাধী গেইমের ভার্চুয়াল অর্থ পোক-কয়েন দেওয়ার নামে খেলোয়াড়দেরকে ঠকাচ্ছে বলেও জানান তিনি।

পোকেমন গো অ্যাপ এর জনপ্রিয়তা বাড়তে থাকায় এর মাধ্যমে সাইবার চোরদের কবলে পড়ার আশঙ্কা বাড়াছে। অ্যাপ স্টোরে ২১৫টিরও বেশি পোকিমন থিমের অ্যাপ পাওয়া যাচ্ছে। এই অনিবন্ধিত অ্যাপগুলোর প্রায় অর্ধেকই মোবাইল ডিভাইসের মাধ্যমে তথ্য প্রকাশের ঝুঁকি নিয়ে ব্যবহারকারীদের কাছ থেকে অপ্রয়োজনীয় অনুমতি চায়। তাই অ্যাপটি ব্যাবহার এর ক্ষেত্রে সতর্ক থাকতে উৎসাহ দেওয়া হচ্ছে। 