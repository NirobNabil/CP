 ক্যারিয়ারের শুরুতে প্রায় তিন বছর দুজনে এক সঙ্গে স্বদেশের ক্লাব স্পোর্তিংয়ে খেলেন। এরপর ২০০৩ সালে রোনালদো চলে যান ম্যানচেস্টার ইউনাইটেডে আর কারেসমা যোগ দেন বার্সেলোনায়। ম্যানচেস্টার ইউনাইটেডে তারকা হয়ে ওঠা রোনালদো ২০০৯ সালে যোগ দেন রিয়াল মাদ্রিদে। হয়ে উঠেছেন সময়ের অন্যতম সেরা ফুটবলার। এবারের ইউরোয় দেশকে প্রথমবারের মতো বড় কোনো শিরোপা জেতানো ৩১ বছর বয়সী এই ফরোয়ার্ড ইতিহাসের সেরাদের মাঝেও জায়গা করে নিয়েছেন। তবে মাঠের আচরণ ও কখনও কখনও স্বার্থপর মনোভাবের কারণে মাঝে মধ্যেই সমালোচিত হন রোনালদো। কিন্তু তিন বারের বর্ষসেরা ফুটবলারকে নিয়ে এই সমালোচনা মিথ্যা বলে উড়িয়ে দিয়েছেন বেসিকতাসের ফরোয়ার্ড কারেসমা। দেশকে ইউরোপ চ্যাম্পিয়ন করতে গুরত্বপূর্ণ অবদান রাখা কারেসমা সতীর্থের প্রশংসায় বলেন, “রোনালদো এমন একজন মানুষ যে খেলতে পছন্দ করে। মানুষ যেমন রটিয়েছে, আসলে সে তেমন অহংকারী নয়।” “সে অসাধারণ এক অধিনায়ক। যে সব সময় আমাদের সতীর্থদের সাহায্য করতে প্রস্তুত থাকে।” “স্পোর্তিংয়ে যখন আমরা খেলা শুরু করি, তখন থেকেই তাকে আমি শ্রদ্ধা করি। কারণ ছোটো থাকার সময়েই সে তার শক্তি দেখিয়েছে।” “কখনও কখনও আমি তার সঙ্গে খেলেছি এবং তাকে উদ্দেশ করে বলতে (কারো কারো) শুনেছি, ‘তুমি ছোট, তুমি চিকন, তুমি ওখানে পৌঁছাতে পারবে না। ক্রিস্তিয়ানো তখন বাথরুমে গিয়ে বালতি ভরে ওজন তুলতো।” গত রোববার ফ্রান্সের বিপক্ষে ইউরোর ফাইনালে চোট পেয়ে ২৫তম মিনিটেই ছিটকে পড়েন রোনালদো। কিন্তু ডাগআউটে থেকে পুরোটা সময় সতীর্থদের উৎসাহ দিয়ে যান তিনি, যাতে তার নেতৃত্বগুণেরই প্রমাণ পান কারেসমা।

২০০৩ সালে রোনালদো ম্যানচেস্টার ইউনাইটেড এর হয়ে খেলা শুরু করে। কিন্তু তার মেধার প্রকৃত প্রদর্শন হয় ২০০৯ সালের রিয়েল মাদ্রিদ এ যোগ দেবার পর। সেখান থেকে এখন রোনাদলো বিশ্বের দ্বিতীয় সেরা ফরওয়ার্ড। 