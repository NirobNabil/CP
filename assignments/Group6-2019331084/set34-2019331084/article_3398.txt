 ধারণা করা হচ্ছে বাজারে স্যামসাংসহ অন্যান্য প্রতিষ্ঠানের তৈরি স্মার্টফোনের প্রভাব বেড়ে যাওয়ায় কমেছে আইফোন বিক্রির হার, জানিয়েছে দ্য ইকোনমিক টাইমস। মার্কিন দৈনিক নিউ ইয়র্ক পোস্ট-এর এক প্রতিবেদনে বলা হয়, “বাহ্যিকভাবে আইফোনের চাহিদা কিছুটা অস্পষ্ট কারণ স্যামসাংয়ের মতো অপর শীর্ষস্থানীয় স্মার্টফোন ব্র্যান্ডগুলো বাজার দখল করেছে।” সম্প্রতি এক গবেষণায় দেখা গিয়েছে মার্কিন যুক্তরাষ্ট্রে ৩১ মে পর্যন্ত তিন মাসে সর্বমোট স্মার্টফোন বিক্রির ১৬ শতাংশ দখল করেছে স্যামসাং গ্যালাক্সি ৭। যেখানে আইফোন ৬এস বিক্রির হার ছিল ১৪.৬ শতাংশ। আইফোন ৬এস বিক্রির হার কমে যাওয়ায় বিনিয়োগকারীরা এখন আশংকা করছেন আইফোন ৭ হয়তো বড় কোনো আপগ্রেড হবে না। বার্কলেইস ফরকাস্ট-এর মার্ক মস্কোভিৎজ বলেন, এ বছর সর্বমোট আইফোন বিক্রির পরিমাণ হবে ২০ কোটি ৩৭ লাখ। গত বছর এই পরিমাণ ছিল ২৩ কোটি ১৫ লাখ। বাজারে অ্যাপল এবং স্যামসাংয়ের প্রতিদ্বন্দ্বীতা নিয়ে বিশেষজ্ঞ লরেন গুয়েনভার বলেন, “অ্যাপল এবং সামসাংয়ের একে অপরকে নিয়ে চিন্তা করা বাদ দিয়ে নিজেদের দিকে মনযোগ দেওয়া উচিত।” আইফোন বিক্রির হার কমে যাওয়ার পেছনে শুধু স্যামসাং-ই নয় বাজারে চাইনিজ স্মার্টফোন নির্মাতা প্রতিষ্ঠান শিওয়াওমি এবং হুয়াওয়ের প্রভাবকেও বিবেচনা করা হচ্ছে। এদিকে এমন গুঞ্জনও শোনা যাচ্ছে খুব শীঘ্রই গুগল নিজেরাই নতুন ফোন বাজারে আনতে যাচ্ছে।

দিনে দিনে আইফোন এর বাজার কমছে বলে জানা যায় দ্য ইকোনমিক টাইমসে। স্যামসাং ও অন্যান্য স্মার্টফোন কোম্পানির ব্রান্ড গুলো বাজার দখল করে নিচ্ছে। এদিকে গুঞ্জন শোনা যাচ্ছে গুগল নিজেরাই নিজেদের ব্রান্ড বাজারে নিয়ে আসবে। এতে আইফোন এর বাজার আরো কমতে পারে বলে আশঙ্কা আছে। 