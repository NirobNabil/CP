 শনিবার আন্তর্জাতিক অপরাধ ট্রাইবুন্যাল পরোয়ানা জারি করার পর পুলিশ তাদের গ্রেপ্তার করে বলে জানান বাগেরহাটের অতিরিক্ত পুলিশ সুপার গৌতম কুমার বিশ্বাস। এরা হলেন, মোরেলগঞ্জ উপজেলার তেলিগাঁতি গ্রামের খান আকরাম হোসেন (৬০), চাপড়ি গ্রামের শেখ মোহম্মদ উকিল উদ্দিন (৮২), কচুয়া উপজেলার যশোরদি গ্রামের ইদ্রিস আলী মোল্লা (৬৪) এবং উদনখালি গ্রামের মো. মকবুল মোল্লা (৭৯)। পুলিশ কর্মকর্তা গৌতম বিশ্বাস বলেন, শনিবার দুপুরে ট্রাইব্যুনাল যুদ্ধাপরাধ মামলায় বাগেরহাটের ১২ জনের বিরুদ্ধে গ্রেপ্তারি পরোয়ানা জারি করে। পরোয়ানা পেয়ে বাগেরহাট ও খুলনার পুলিশ বিভিন্ন এলাকায় অভিযান চালিয়ে চারজনকে গ্রেপ্তার করে। এদের আন্তর্জাতিক অপরাধ ট্রাইবুন্যালে পাঠানো হবে এবং অন্যদের গ্রেপ্তারে পুলিশ অভিযান চালাচ্ছে বলে জানান তিনি। তিনি বলেন, আসামিদের বিরুদ্ধে ১৯৭১ সালে মুক্তিযুদ্ধের সময় (মে থেকে ডিসেম্বর পর্যন্ত) বাগেরহাটের কচুয়া ও মোরেলগঞ্জ উপজেলায় গণহত্যা, ধর্ষণ, লুটপাট ও অগ্নিসংযোগের সাতটি অভিযোগ আনা হয়েছে। আন্তর্জাতিক অপরাধ ট্রাইবুন্যালের তদন্ত কর্মকর্তা জ্যেষ্ঠ সহকারী পুলিশ সুপার (এএসপি) মো. হেলাল উদ্দিন বলেন, যুদ্ধাপরাধীদের বিচার প্রক্রিয়া শুরু হলে একাত্তরে মানবতাবিরোধী অপরাধের অভিযোগে বাগেরহাট জেলায় ৬৩টি মামলা হয়। মামলাগুলো তদন্ত করে ডাকরা গণহত্যা, শাঁখারীকাঠি গণহত্যাসহ কিছু ঘটনা আমলে নেওয়া হয়। ওইসব ঘটনায় বাগেরহাটের ১২ রাজাকারকে চিহ্নিত করে তাদের বিরুদ্ধে সাতটি অভিযোগ ট্রাইব্যুনালে জমা দেওয়া হয়। “আদালত অভিযোগগুলো আমলে নিয়ে শনিবার শুনানি শেষে তাদের বিরুদ্ধে গ্রেপ্তারি পরোয়ানা জারি করে।”

বাগেরহাটের ১২ রাজাকারকে চিহ্নিত করে তাদের বিরুদ্ধে সাতটি অভিযোগ ট্রাইব্যুনালে জমা দেওয়া হয়। আদালত অভিযোগগুলো আমলে নিয়ে শনিবার শুনানি শেষে তাদের বিরুদ্ধে গ্রেপ্তারি পরোয়ানা জারি করে। যুদ্ধাপরাধীদের বিচার প্রক্রিয়া শুরু হলে একাত্তরে মানবতাবিরোধী অপরাধের অভিযোগে বাগেরহাট জেলায় ৬৩টি মামলা হয়।