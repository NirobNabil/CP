 শনিবার তিউনিসিয়ান বংশোদ্ভূত এক ফরাসি নাগরিক ২৫ টনের একটি ট্রাক নিয়ে এই হামলা চালান। হামলার ঘটনার পর পুলিশ ট্রাকে পাওয়া কাগজপত্র থেকে তার এ পরিচয় শনাক্ত করে। হামলায় অন্তত ৮৪ জন নিহত হয়েছেন। 'প্রে ফর নিস' আর 'নিস০৬' লেখা হ্যাশট্যাগের মাধ্যমে লাখো মানুষ মাইক্রোব্লগিং সাইট টুইটারে পোস্ট দিয়েছেন। অন্যদিকে, আইএস সমর্থিত অ্যাকাউন্টগুলো থেকে তাদের সমর্থকদেরও একই হ্যাশট্যাগ ব্যবহার করতে বলা হচ্ছে বলে জানিয়েছে ব্রিটিশ দৈনিক ইন্ডিপেনডেন্ট। নিজেদের প্রজ্ঞাপন প্রচারের মাধ্যমে সামাজিক মাধ্যম ভাসিয়ে দিতেই এমনটা করা হয় বলে মত দৈনিকটির। এই হামলার খবর প্রকাশের সঙ্গে সঙ্গে, ব্যবহারকারীরা টুইটার আর অন্যান্য সামাজিক মাধ্যমগুলোকে শোক প্রকাশের মাধ্যম হিসেবে বেছে নেয়। একটি আইএস ফোরাম থেকে বলা হয়, "এটি আবু ওমর শিশানি-কে হত্যার জন্য পবিত্র প্রতিশোধে আক্রমণের শুরু।" কিলাফা নিউজ-এর পক্ষ থেকে সবাইকে 'প্রে ফোর নিস' হ্যাশট্যাগ দিতে আর সবাইকে এই প্রজ্ঞাপন প্রচার করতে সমর্থকদের উৎসাহ দেওয়া হয়েছে বলে জানায় ব্রিটিশ ওই দৈনিক। কিলাফা নিউজ-কে আইএস-এর অফিশিয়াল চ্যানেল হিসেবে বিবেচনা করা হয়। চ্যানেলটির পক্ষ থেকে দেওয়া বার্তায় বলা হয়, "ইসলামিক স্টেট-এর যুদ্ধ নিয়ে বিশ্বকে সত্যটা জানাতে আর কীভাবে তারা এগুলো তাদের কাছে নিয়ে আসছে তা দেখাতে সব ইসলামি স্টেট সমর্থকদের আমরা এই হ্যাশট্যাগগুলো অনুসরণের আহ্বান জানাচ্ছি।"

শনিবার তিউনিসিয়ান বংশোদ্ভূত এক ফরাসি নাগরিক ২৫ টনের একটি ট্রাক নিয়ে এই হামলা চালান যেখানে অন্তত ৮৪ জন নিহত হয়েছেন। আইএস ফোরাম থেকে জানা যায় হামলাটি আবু ওমর শিশানি-কে হত্যার জন্য প্রতিশোধে করা হয়। 