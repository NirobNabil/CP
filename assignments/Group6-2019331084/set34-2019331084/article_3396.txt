 কর্তৃপক্ষ এই প্রথম এই বিষয়ে পদক্ষেপ গ্রহণ করল বলে জানিয়েছে রয়টার্স। পুলিশ প্রায় ৬০টি ঠিকানায় এই অভিযান চালায়। পুলিশের মতে তাদের লক্ষ্য ছিল ‘উল্লেখযোগ্য হারে বৃদ্ধি পাওয়া মৌখিক প্রগতিবাদ’ ঠেকানো। তারা আরও যোগ করেন, এই ধরনের অপরাধের তালিকায় রয়েছে নাৎসিবাদ, বিদেশী মানুষ নিয়ে অহেতুক ভয়, সেমিটিক বিরোধ এবং অন্যান্য ডানপন্থী চরম্পন্থার প্রশংসা করা। এই বিষয়ে জার্মানির ফেডারেল অপরাধমূলক পুলিশ কর্তৃপক্ষের প্রধান ভোলগার মাঞ্চ বলেন, "এই অভিযান প্রমাণ করে যে জার্মান ফেডারেল ও রাজ্য সরকারের পুলিশ কর্তৃপক্ষ ইন্টারনেটে উস্কানিমূলক সব কিছুর বিরুদ্ধে দৃঢ়ভাবে কাজ করবে।" তিনি আরও জানান, ইউরোপীয় শরণার্থীদের সংকট প্রাক্কালে ইন্টারনেটে রাজনৈতিকভাবে উদ্দেশ্যপ্রণোদিত ঘৃণা অপরাধ উল্লেখযোগ্যভাবে বৃদ্ধি পেয়েছে। ২০১৫ সালে জার্মানি প্রায় ১০ লাখ অভিবাসী এবং উদ্বাস্তুকে থাকার সুযোগ দেয়। সাধারণত সামাজিক যোগাযোগের মাধ্যমগুলোতেই প্রগতিবাদের সূচনা হয় এবং ফলাফলস্বরূপ আক্রমণ হয় শরণার্থীদের আশ্রয়কেন্দ্রে, জানান মাঞ্চ। তিনি আরও বলেন, ধারণা করা হয় ২০১৫ সালের জুলাই থেকে নভেম্বর মাসের মধ্যে একটি গোপন ফেইসবুক গ্রুপে ঘৃণামূলক কথাবার্তা হয়। আর পরবর্তীতে এই খবরের উপর ভিক্তি করে জার্মানির ১৪টি প্রদেশে অভিযান চালানো হয়, যেখানে অংশ নেয় ২৫ টি পুলিশ বিভাগ। জার্মান আইন অনুযায়ী বর্ণবাদী ঘৃণা প্রবর্তনা একটি অপরাধ, যার সর্বোচ্চ শাস্তি পাঁচ বছরের কারাদণ্ড। এই কারণে ফেইসবুক, টুইটার এবং গুগল জার্মানিতে তোপের মুখে রয়েছে। জার্মান কর্তৃপক্ষের চাপের মুখে ২৪ ঘণ্টার মধ্যে সেবা থেকে এই সব কথাবার্তা মুছে দিতে রাজী হয় এবং পরবর্তীতে সাহায্য করার প্রতিশ্রুতি দেয় এই তিন সামাজিক মাধ্যম। এই প্রক্রিয়ায় ফেইসবুক একটি জার্মান মাল্টিমিডিয়া সেবা প্রদানকারী প্রতিষ্ঠানের সঙ্গে অংশগ্রহণ করবে, এই সমস্যা সমাধানে একটি টাস্ক ফোর্স গঠন করবে এবং সামাজিক যোগাযোগ মাধ্যমগুলোতে আলোচনার মাধ্যমে বর্ণবাদের বিরুদ্ধে লড়াই করতে সাহায্য করবে।

বৃদ্ধি পাওয়া মৌখিক প্রগতিবাদ যেমন নাৎসিবাদ, বিদেশী মানুষ নিয়ে অহেতুক ভয়, সেমিটিক বিরোধ এবং অন্যান্য ডানপন্থী চরম্পন্থার প্রশংসা করা ইত্যাদি ঠেকানোর লক্ষে কাজ করছে পুলিশ। ইউরোপীয় শরণার্থীদের সংকট প্রাক্কালে ইন্টারনেটে রাজনৈতিকভাবে উদ্দেশ্যপ্রণোদিত ঘৃণা অপরাধ উল্লেখযোগ্যভাবে বৃদ্ধি পেয়েছে তাই এই সমস্যা সমাধানে একটি টাস্ক ফোর্স গঠন করা হবে এবং আলোচনার মাধ্যমে বর্ণবাদের বিরুদ্ধে লড়াই করতে সাহায্য করবে।