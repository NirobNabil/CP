স্কুল বঞ্চিত শিশুদের এই সংখ্যা প্রতি ১০ জনে একজন বলে শুক্রবার এক প্রতিবেদনে জানিয়েছে সংস্থাটি। স্কুল বঞ্চিত শিশুদের এই হার ২০৩০ সালের মধ্যে সব শিশুকে শিক্ষার আলোয় নিয়ে আসায় জাতিসংঘের লক্ষ্যকে কঠিন করে তুলবে বলে মনে ইউনেস্কো। তবে সাম্প্রতিক বছরগুলোয় স্কুল বঞ্চিত শিশুদের সংখ্যায় ‘ওঠা-নামা’ দেখা গেলেও ২০০০ সালের তুলনায় অব্স্থায় উন্নতি হয়েছে বলে সংস্থাটির প্রতিবেদনের বরাত দিয়ে জানিয়েছে রয়টার্স। ২০০০ সালে ৩৭ কোটি ৪০ লাখ শিশু স্কুলে যাওয়ার সুযোগ পেত না। প্রতিবেদনে বলা হয়, যেসব শিশু স্কুলের যাওয়ার সুযোগ পায় না তাদের একটা অংশ সংঘাতপূর্ণ এলাকায় বাস করে; আর বাকিরা মেয়ে শিশু, যারা এমন সমাজে বাস করে যেখানে নারীদের শিক্ষাকে সমর্থন দেওয়া হয় না। এছাড়াও কিছু শিশু স্কুল বঞ্চিত রয়েছে, যারা তাদের দেশে মাধ্যমিক শিক্ষা বাধ্যতামূলক না থাকায় স্কুলে যাওয়ার সুযোগ পাচ্ছে না। স্কুলের সুযোগ বঞ্চিত শিশুদের মধ্যে অধিকাংশই কিশোর বয়সী বলে প্রতিবেদনে জানানো হয়। এক বিবৃতিতে ইউনেস্কোর মহাপরিচালক ইরিনা বোকোভা বলেন, “স্কুল শুরুর বয়স থেকেই শিশুদের অন্তর্ভুক্ত করা এবং এরপর যেন শেখার চক্রে তাকে সেদিকে নজর দেওয়াই আমাদের লক্ষ্য। “স্কুলবঞ্চিত শিশুদের প্রত্যোকটি পর্যায়েই বাধা চিহ্নিত করে বিশেষ নজর দেওয়া হবে মেয়েদের শিক্ষায়, যারা এখনও সবচেয়ে বড় অসুবিধার মুখোমুখি হচ্ছে।” ইউনেস্কো মহাপরিচালক ইরিনা বোকোভা জাতিসংঘের সদস্যদেশগুলো টেকসই উন্নয়ন লক্ষ্যে ২০৩০ সালের মধ্যে অর্জনের জন্য কতগুলো লক্ষ্য ঠিক করেছে, যার মধ্যে বিশ্বজুড়ে শিশুদের প্রাথমিক ও মাধ্যমিক শিক্ষা নিশ্চিত করার কথা রয়েছে। ইউনেস্কো মহাপরিচালক ইরিনা বোকোভা বোকোভা বলেন, ‍“নতুন তথ্য দেখাচ্ছে, আমরা যদি এসব লক্ষ্য অর্জন করতে চাই তাহলে সামনে অনেক পরিশ্রম করতে হবে।” ইউনেস্কো বলছে, সশস্ত্র সংঘাত শিক্ষার পথে একটি বড় বাধা।সারা বিশ্বে প্রাথমিক বিদ্যালয়ে পড়ার বয়সী স্কুলবঞ্চিত দুই কোটি ২০ লাখ শিশু সংঘাতপূর্ণ এলাকায় বসবাস করে। স্কুল বঞ্চিত শিশুদের আরেক বড় অংশ সাব-সাহারান আফ্রিকাতে বাস করে, যেখানে মাধ্যমিক স্কুলে পড়ার বয়সী শিশুদের প্রতি পাঁচজনে তিনজনই স্কুলে যাওয়ার সুযোগ পায় না বলে উল্লেখ করা হয় প্রতিবেদনে। এতে জানানো হয়, বিশ্ব জুড়ে প্রাথমিক বিদ্যালয়ে পড়ার বয়সী প্রায় দেড় কোটি মেয়ে কখনই কোনো স্কুলে ক্লাস করার সুযোগ পায়নি; যেখানে ছেলেদের ক্ষেত্রে এই সংখ্যা মাত্র এক কোটি। কখনই স্কুলে যাওয়ার সুযোগ না পাওয়া মেয়েদের প্রায় অর্ধেক সাব-সাহারান আফ্রিকায় বাস করে।

ইউনেস্কো কর্তৃক শুক্রবারে এক প্রতিবেদনে স্কুল বঞ্চিত ছেলে মেয়েদের হার প্রকাশ করা হয়। সাম্প্রতিক বছর গুলোতে স্কুল বঞ্চিত শিশু দের এই সংখ্যা উঠা নামা করছে।  স্কুল বঞ্চিত শিশুদের আরেক বড় অংশ সাব-সাহারান আফ্রিকাতে বাস করে, যেখানে মাধ্যমিক স্কুলে পড়ার বয়সী শিশুদের প্রতি পাঁচজনে তিনজনই স্কুলে যাওয়ার সুযোগ পায় না বলে উল্লেখ করা হয় প্রতিবেদনে।
