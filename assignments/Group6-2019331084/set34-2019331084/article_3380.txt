 একইসঙ্গে সরকারি বেসরকরি উদ্যোগে (পিপিপি) তথ্যপ্রযুক্তির মাধ্যমে দেশের প্রত্যন্ত অঞ্চলে স্বাস্থ্য, কৃষি ও শিক্ষাসহ প্রয়োজনীয় তথ্য পৌঁছে দেওয়া সম্ভব হবে বলেও আশা প্রকাশ করেন তিনি। তথ্য-প্রযুক্তির মাধ্যমে সেবাদানে উদ্যোগী দুটি প্রতিষ্ঠানকে অনুদানের চেক হস্তান্তর ও সমঝোতা স্বাক্ষর অনুষ্ঠানে পলক এ কথা বলেন। আগারগাঁওয়ের তথ্য ও যোগাযোগ প্রযুক্তি বিভাগের সম্মেলন কক্ষে অনুষ্ঠানের আয়োজন করা হয়। তথ্য ও যোগাযোগপ্রযুক্তি প্রতিমন্ত্রী বলেন, ২০২১ সালের মধ্যে দেশে ৩০ হাজার তথ্যকল্যাণী ও প্রতিটি ইউনিয়নে অনলাইন স্কুল গড়ে তোলা হবে। তিনি বলেন, “ডিনেট এর ইনফো-লেডি ও জাগো ফাউন্ডশনের জাগো স্কুল মডেলের মাধ্যমে ২০২১ সালের মধ্যে অন্তত ত্রিশ হাজার তথ্যকল্যাণী এবং সারা দেশের সকল জেলা, উপজেলা ও ইউনয়িনে একটি করে অনলাইন স্কুল গডে ওঠা পর্যন্ত আইসিটি ডিভিশন সহযোগিতা করে যাবে।” এই দুই সংস্থার সঙ্গে তথ্য ও যোগাযোগপ্রযুক্তি অধিদপ্তর আলাদা আলাদা দুটি সমঝোতা স্মারক স্বাক্ষর করে। পরে তথ্য ও যোগাযোগপ্রযুক্তি বিভাগের পক্ষ থেকে উভয় সংস্থাকে আলাদাভাবে ৩৯ লাখ ৯৫ হাজার টাকা করে আর্থিক অনুদান দেওয়া হয়। তথ্য ও যোগাযোগপ্রযুক্তি অধিদপ্তরের মহাপরিচালক বনমালী ভৌমিকের সভাপতিত্বে অনুষ্ঠানে বিশেষ অতিথি হিসেবে বক্তব্য রাখেন তথ্য ও যোগাযোগপ্রযুক্তি বিভাগের সচিব শ্যাম সুন্দর সিকদার, ডিনেট এর প্রধান নির্বাহী অনন্য রায়হান ও জাগো ফাউন্ডেশনের প্রতিষ্ঠাতা করভি রাকসান্দ।

সরকারি বেসরকরি উদ্যোগে তথ্যপ্রযুক্তির মাধ্যমে দেশের প্রত্যন্ত অঞ্চলে স্বাস্থ্য, কৃষি ও শিক্ষাসহ প্রয়োজনীয় তথ্য পৌঁছে দেওয়া সম্ভব হবে। তথ্য ও যোগাযোগপ্রযুক্তি বিভাগের পক্ষ থেকে ডিনেট এর ইনফো-লেডি ও জাগো ফাউন্ডশনকে আলাদাভাবে ৩৯ লাখ ৯৫ হাজার টাকা করে আর্থিক অনুদান দেওয়া হয়েছিল।