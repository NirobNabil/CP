 শনিবার শহরের শ্রী শ্রী শীতলা খোলা ও লোকনাথ বাবার মন্দিরের পুরোহিত অমল ভট্টাচার্য্য ও তার ছেলে দেবাশীষ ভট্টাচার্য্যকে হত্যার হুমকির এ চিঠি দেওয়া হয়েছে বলে জানান ঝালকাঠি সদর থানার ওসি মো. মাহে আলম। তিনি বিডিনিউজ টোয়েন্টিফোর ডটকমকে বলেন, শনিবার সকালে পূজা করতে এসে অমল ভট্টাচার্য্য মন্দিরের আঙ্গিনায় একটি খামের ভেতর চিঠিটি দেখতে পান। “চিঠিতে উল্লেখ করা হয়েছে, ‘আমাদের পরিচয় তোদের জানার দরকার নেই। আমরা পুরোহিত হত্যা সংগঠন। আগে তুই পরে তোর ছেলে। আমরা এখানে আছি। এই লেখা কাউকে দেখাবি না।” ঝালকাঠি পুলিশ সুপার সুভাষ চন্দ্র সাহা বিডিনিউজ টোয়েন্টিফোর ডটকমকে বলেন, পূর্ব শত্রুতায় বা আতঙ্ক ছড়াতে এ কাজ কেউ করে থাকতে পারে। তারপরও পুলিশ সব মন্দিরের পুরোহিত ও সেবায়তদের নিরাপত্তায় সতর্ক রয়েছে। তদন্ত করে এ ব্যাপারে আইনি পদক্ষেপ নেওয়া হচ্ছে বলেও জানান তিনি। ঝালকাঠি পুরোহিত সমিতির সভাপতি বিপুল চক্রবর্তী বিডিনিউজ টোয়েন্টিফোর ডটকমকে বলেন, “আমরা কদিন আগেই পুলিশ সুপারকে নিরাপত্তার জন্য বলেছিলাম। এ কাজটি যেই করুক, কোনো ভাবেই ছোট করে দেখার নয়।” “এ ব্যাপারে আমরা থানায় একটি সাধারণ ডায়েরি দায়েরের প্রস্তুতি নিচ্ছি।” গত দেড় বছরে লেখক-প্রকাশক, ব্লগার, অনলাইন অ্যাক্টিভিস্ট, সমকামী অধিকার কর্মী, বিদেশি, বৌদ্ধভিক্ষু, ধর্মান্তরিত ও ভিন্ন মতের মুসলিম ধর্মগুরুসহ বেশ কয়েকজন হিন্দু পুরোহিতকে একই কায়দায় কুপিয়ে ও গুলি করে হত্যা করা হয়। এসব ঘটনার বেশ কয়েকটিতে জঙ্গি সংগঠন আইএস দায় স্বীকার করলেও সরকার দেশে আইএসের অস্তিত্ব অস্বীকার করে আসছে। গুলশানের ঘটনার দায়ও স্বীকার করেছে মধ্যপ্রাচ্যভিত্তিক জঙ্গি সংগঠনটি। প্রধানমন্ত্রী শেখ হাসিনা এ ঘটনাকে জঙ্গি হামলা হিসেবে অভিহিত করেছেন।

শনিবার সকালে পূজা করতে এসে অমল ভট্টাচার্য্য মন্দিরের আঙ্গিনায় একটি খামের ভেতর উড়ো চিঠিটি দেখতে পান যেখানে মন্দির ও মন্দির সম্পর্কিত ব্যাক্তিজনদের ক্ষতির হুমকি দেওয়া হয়। এসব ঘটনার বেশ কয়েকটিতে জঙ্গি সংগঠন আইএস দায় স্বীকার করলেও সরকার দেশে আইএসের অস্তিত্ব অস্বীকার করে আসছে। গুলশানের ঘটনার দায়ও স্বীকার করেছে মধ্যপ্রাচ্যভিত্তিক জঙ্গি সংগঠনটি।