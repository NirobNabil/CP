 ফরাসি এই ডিফেন্সিভ-মিডফিল্ডারের স্ট্যামফোর্ড ব্রিজে যোগ দেওয়ার ট্রান্সফার ফি বিষয়ে কোনো পক্ষই কিছু জানায়নি। তবে লেস্টার কর্তৃপক্ষ কঁতের জন্য ক্লাবের ইতিহাসে রেকর্ড ট্রান্সফার ফির প্রস্তাব গ্রহণ করার কথা শুক্রবার জানায়। ব্রিটিশ গণমাধ্যমের খবর, কান্তেকে কিনতে ৪ কোটি ২২ লাখ ইউরো খরচ হয়েছে চেলসির। চেলসিতে যোগ দিতে পেরে দারুণ খুশি কঁতে। “ইউরোপের অন্যতম সেরা একটি ক্লাবে যোগ দিতে পেরে আমি খুব খুশি। আমার কাছে এটা স্বপ্ন সত্যি হওয়ার মতো।” “দারুণ একজন কোচ আন্তোনিও কোন্তে এবং বিশ্বের সেরা কিছু খেলোয়াড়ের সঙ্গে কাজ করতে পারার সুযোগটা এত ভালো যে এটা ফিরিয়ে দেওয়া যায় না।" ২০১৫ সালের অগাস্টে ফ্রান্সের ক্যঁ থেকে প্রায় ৭০ লাখ ইউরো ট্রান্সফার ফিতে লেস্টারে যোগ দিয়েছিলেন কঁতে। প্রথম মৌসুমেই দলের হয়ে প্রিমিয়ার লিগের শিরোপা জেতেন তিনি। ২৫ বছর বয়সী কঁতে সম্প্রতি শেষ হওয়া ইউরোয় ফ্রান্স দলের সদস্য ছিলেন। দেশের মাটিতে ইউরোপের সেরা এই ফুটবল প্রতিযোগিতার ফাইনালে উঠলেও পর্তুগালের কাছে হেরে যায় ফ্রান্স।

ইউরোপের অন্যতম সেরা ক্লাব চেলসি রেকর্ড ট্রান্সফার ফি দিয়ে নিজেদের দলে ভিড়ালেন কান্তকে। কিনতে ৪ কোটি ২২ লাখ ইউরো খরচ হয়েছে চেলসির। ক্যারিয়ারের সবচে বড় সুযোগ পেয়ে আবেগে আপ্লূত কান্তে। 